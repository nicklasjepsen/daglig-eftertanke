# 25. JUNI

**AT KOMMUNIKERE BEGGE VEJE**

> *Hvis vi beder Gud om det, vil han utvivlsomt tilgive vores svigt. Men han gør os aldrig hvide som sne og bevarer os sådan, medmindre vi selv hjælper til.*
> — 12 TRIN OG 12 TRADITIONER, S. 73

Når jeg bad, plejede jeg at udelade en masse ting, som jeg burde have bedt om tilgivelse for. Jeg troede, at hvis jeg ikke nævnte disse ting for Gud, ville han aldrig få noget at vide om dem. Jeg vidste ikke, at hvis jeg bare havde tilgivet mig selv, hvad de her ting angik, ville Gud også tilgive mig. Jeg lærte i sin tid at forberede mig til rejsen gennem livet. Jeg vidste ikke, at livet er en rejse i sig selv, men det lærte jeg, da jeg kom til AA – hvor jeg virkelig blev villig til at lære at tilgive andre og mig selv. Det er en meget glædelig rejse, når jeg er villig til at acceptere forandring og ansvar.
