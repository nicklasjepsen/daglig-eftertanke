# 1. DECEMBER

**FORESLÅEDE TRIN**

> *Det 12. trin fortæller også, at vi hver især har oplevet en åndelig opvågnen som følge af, at vi praktiserer alle trinene … I AA sker der det, at vi forbereder os på at modtage denne gave ved at praktisere programmets 12 trin.*
> — 12 TRIN OG 12 TRADITIONER, S. 117 OG 118

Jeg kan huske min sponsors svar, da jeg fortalte ham, at trinene var forslag. Han sagde, at det er forslag på samme måde som den, der skal springe ud fra en flyvemaskine med faldskærm, får det forslag, at han trækker i udløserlinen for at redde sit liv. Han påpegede, at man foreslog mig at praktisere de 12 trin, hvis jeg ville redde mit liv. Så jeg forsøger dagligt at huske på, at hele programmet for min helbredelse er baseret på de 12 foreslåede trin.
