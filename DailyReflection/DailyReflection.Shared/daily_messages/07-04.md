# 4. JULI

**EN NATURLIG TRO**

> *… inderst inde i alle mennesker, børn såvel som voksne, findes den grundlæggende tanke om Gud. Den tanke er der et eller andet sted. Det kan godt være, at den overskygges af de kriser, vi oplever i vores liv, og af vores forfængelighed og vores dans om guldkalven. Så længe, menneskeheden har eksisteret, har der eksisteret en tro på en magt større end os selv, og mennesket har set de mirakler, den har udvirket.*
> — ANONYME ALKOHOLIKERE, S. 69

Jeg har set Guds værk i AA-lokalerne rundt omkring i landet. Der sker mirakler alle vegne. Jeg tror nu på, at Gud er i disse lokaler og i mit hjerte. Jeg er tidligere agnostiker, og i dag er det lige så naturligt for mig at tro, som det er at trække vejret, spise og sove. De 12 trin har hjulpet mig til at forandre mit liv på mange måder; men den mest virkningsfulde er at få en højere magt.
