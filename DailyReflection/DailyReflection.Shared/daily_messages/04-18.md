# 18. APRIL

**ÆRLIGHED OVER FOR SIG SELV**

> *Bedrag over for andre bunder næsten altid i selvbedrag … Når vi er ærlige overfor et andet menneske, bekræfter det, at vi har været ærlige over for os selv og over for Gud.*
> — SOM BILL SER PÅ DET, S. 17

Mens jeg drak, løj jeg over for mig selv om virkeligheden, som jeg omskrev, så den blev sådan, som jeg gerne ville have den. At bedrage andre er en karakterdefekt – om det så bare er at pynte lidt på sandheden eller gøre mine bevæggrunde pænere, for at andre skulle tænke godt om mig. Min højere magt kan fjerne denne defekt, men først må jeg hjælpe mig selv til at blive villig til at modtage en sådan hjælp ved ikke at fortsætte med at bedrage mig selv og andre. Jeg må hver dag huske på, at for mig er selvbedrag den lige vej til fiasko eller skuffelser i tilværelsen og i AA. Et nært, ærligt forhold til en højere magt er det eneste solide fundament, jeg har fundet, der kan gøre mig ærlig over for mig selv og over for andre.
