# 4. FEBRUAR

**NÅR TROEN MANGLER**

> *At tage imod AA er somme tider sværere for dem, der har mistet eller helt afskrevet troen, end det er for dem, der aldrig har haft nogen form for tro. De førstnævnte har prøvet troens vej, men fundet den virkningsløs. De har prøvet troens vej og vejen uden tro.*
> — 12 TRIN OG 12 TRADITIONER, S. 33

Jeg var så sikker på, at Gud havde svigtet mig, at jeg til sidst gik i total opposition, skønt jeg vidste bedre, og kastede mig ud i den sidste voldsomme druktur. Min tro blev til bitterhed, og det var sandelig ikke tilfældigt. De, der en gang har haft en dyb tro, rammer bunden hårdere. Det tog lang tid at vække min tro igen, selv om jeg gik i AA. Med min forstand var jeg taknemmelig for at have overlevet så stort et fald; men mit hjerte var koldt. Alligevel holdt jeg mig til AA-programmet, for alternativerne var for trøstesløse. Jeg blev ved med at komme tilbage, og gradvist blev min tro levende igen.
