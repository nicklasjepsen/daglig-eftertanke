# 13. AUGUST

**AT GØRE RENT BORD**

> *For det tredje overvejer vi, når vi har fjernet fortidens vraggods, hvordan vi med den nye indsigt i os selv kan udvikle de bedst mulige relationer til alle de mennesker, vi kender.*
> — 12 TRIN OG 12 TRADITIONER, S. 87

Da jeg kom til 8. trin, samledes alt det, som var nødvendigt for at fuldføre de foregående syv trin med succes: mod, ærlighed, oprigtighed, villighed og grundighed. Først kunne jeg ikke finde den nødvendige styrke til denne opgave, og det er derfor, at dette trin begynder med Vi blev villige.Jeg havde brug for at finde modet til at begynde, ærligheden til at se, hvor jeg havde uret, samt et oprigtigt ønske om at bringe alt i orden. Desuden havde jeg brug for at være omhyggelig, når jeg skrev min liste, og være villig til at løbe de risici, som er nødvendige for sand ydmyghed. Med hjælp fra min højere magt til at udvikle alt dette, gjorde jeg trinet færdigt og fortsatte med at gå fremad i min søgen efter åndelig vækst.
