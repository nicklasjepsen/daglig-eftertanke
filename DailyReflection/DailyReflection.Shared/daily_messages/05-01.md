# 1. MAJ

**AT HELBREDE HJERTE OG SIND**

> *Vi indrømmede overfor Gud, for os selv og for et andet menneske, nøjagtig hvordan det forholdt sig med vores*
> — 12 TRIN OG 12 TRADITIONER, S. 62

Eftersom det er sandt, at Gud taler til mig gennem andre mennesker, kan jeg se, at når jeg holder mennesker på afstand, holder jeg også Gud på afstand. Gud er nærmere, end jeg tror, og jeg kan opleve ham ved at holde af andre mennesker og lade dem holde af mig. Men jeg kan hverken give eller modtage kærlighed ved at lade mine hemmeligheder stå i vejen. Den side af mig selv, som jeg nægter at se på, er den, der styrer mig. Jeg må være villig til at se på den mørke side for at helbrede mit sind og mit hjerte, for det er vejen til frihed. Jeg må gå ind i mørket for at finde lyset, og gå ind i frygten for at finde fred.Ved at afsløre mine hemmeligheder – og derved frigøre mig selv for skyld – kan jeg faktisk ændre mine tanker. Ved at ændre mine tanker kan jeg ændre mig selv, og mine tanker skaber min fremtid. Det, jeg tænker i dag, afgør, hvad jeg bliver i morgen.
