# 24. JULI

**AT HJÆLPE ANDRE**

> *Vores liv som forhenværende problemdrikkere afhænger simpelthen af, om vi altid har blik for, hvad andre mennesker har brug for, og hvordan vi bedst kan hjælpe dem.*
> — ANONYME ALKOHOLIKERE, S. 37

Mit problem var selvoptagethed. I hele mit liv havde andre gjort tingene for mig, og jeg ikke alene forventede det, jeg var tilmed utaknemmelig og vred over, at de ikke gjorde mere, end de gjorde. Hvorfor skulle jeg hjælpe andre mennesker, når det var meningen, at de burde hjælpe mig? Hvis andre mennesker havde problemer, fortjente de dem så ikke? Jeg var fuld af selvmedlidenhed, vrede og bitterhed. Så lærte jeg, at jeg kunne overvinde denne egoistiske besættelse ved at hjælpe andre uden at forvente noget til gengæld, og hvis jeg erkendte, hvad ydmyghed var, ville jeg opnå fred og sindsro. Jeg behøver ikke længere at drikke.
