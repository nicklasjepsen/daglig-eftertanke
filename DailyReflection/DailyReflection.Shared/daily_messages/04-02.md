# 2. APRIL

**OPBYGNING AF VORES KARAKTER**

> *De krav, der stilles til andre mennesker om overdreven opmærksomhed, beskyttelse og kærlighed, kan kun indbyde til herskesyge og væmmelse …*
> — 12 TRIN OG 12 TRADITIONER, S. 50

Da jeg i 4. trin opdagede mit behov for anerkendelse, syntes jeg ikke, at det skulle regnes for en karakterdefekt. Jeg ville gerne se det mere som et aktiv (dvs. et ønske om at behage andre). Jeg blev hurtigt gjort opmærksom på, at dette såkaldte behov kan være meget ødelæggende. I dag nyder jeg stadig at få anerkendelse fra andre mennesker, men jeg er ikke længere villig til at betale den pris, jeg før i tiden betalte for at opnå den. Jeg vil ikke lave mig selv om for at få dem til at synes om mig. Hvis jeg opnår andres anerkendelse, er det fint; hvis ikke, så overlever jeg uden. Jeg er ansvarlig for at sige det, jeg mener er sandheden, som jeg ser den, og ikke hvad jeg tror, andre gerne vil høre.Ligeledes medførte min falske stolthed, at jeg altid var alt for bekymret for mit rygte. Efter at have lært AA’s program at kende er det mit mål at forbedre min karakter.
