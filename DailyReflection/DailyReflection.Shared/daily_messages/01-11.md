# 11. JANUAR

**100 % TRINET**

> *Det er kun 1. trin, hvor vi indrømmede, at vi var helt og holdent magtesløse over for alkohol, der kan praktiseres til fuldkommenhed.*
> — 12 TRIN OG 12 TRADITIONER, S. 76‑77

Længe før jeg var i stand til at opnå ædruelighed i AA, var jeg helt klar over, at alkohol var ved at slå mig ihjel; men selv med denne viden kunne jeg ikke holde op med at drikke. Da jeg stod over for 1. trin, var det nemt at indrømme, at jeg ikke havde styrke til at lade være med at drikke. Men kunne jeg ikke klare mit eget liv? Jo, selvfølgelig kunne jeg det! Fem måneder efter at jeg var begyndt i AA, drak jeg igen – og undrede mig over hvorfor.Senere, da jeg var tilbage i AA, men stadig mærket af mit tilbagefald, indså jeg, at 1. trin er det eneste trin, man tager 100 %. Og at den eneste måde at tage dette trin 100 %, er at tage 100 % af det. Det er mange gange 24 timer siden, og det har ikke været nødvendigt for mig at tage 1. trin igen.
