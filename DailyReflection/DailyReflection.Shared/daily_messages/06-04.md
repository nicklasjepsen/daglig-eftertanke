# 4. JUNI

**AT GIVE SLIP PÅ VORES GAMLE JEG**

> *Ved omhyggeligt at læse de første fem trin spørger vi os selv, om vi har sprunget noget over, for vi er ved at bygge en portal, som vi til sidst skal gå igennem som et frit menneske … Er vi nu helt klar til at lade Gud fjerne alle de fejl, som vi har indrømmet, at vi gerne vil af med?*
> — ANONYME ALKOHOLIKERE, S. 87

6. trin er det sidste trin i forberedelsen. I løbet af de første seks trin har jeg i høj grad brugt bønnen, men jeg har endnu ikke bedt min højere magt om noget. Jeg har klarlagt mit problem, fået en tro på, at der er en løsning, har taget beslutningen om at søge den og har ryddet op. Nu spørger jeg mig selv, om jeg er villig til at leve et ædrueligt liv, til at forandre mig, til at give slip på mit gamle jeg? Jeg må beslutte, om jeg oprigtigt er parat til at forandre mig. Jeg ser tilbage på, hvad jeg har gjort, og bliver villig til at lade Gud fjerne alle mine karakterdefekter. For i næste trin vil jeg sige til min skaber, at jeg er villig og vil bede om hjælp. Hvis jeg har været omhyggelig med forberedelserne til fundamentet og føler, at jeg er villig til at forandre mig, så er jeg klar til at fortsætte med næste trin. … hvis vi stadig klamrer os til noget, vi ikke vil give slip på. Så må vi bede Gud om hjælp til at blive villige (Anonyme Alkoholikere, s. 87).
