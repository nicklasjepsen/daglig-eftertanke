# 30. NOVEMBER

**<b> </b>BESKYTTELSE AF ALLE**

> *På det personlige plan yder anonymiteten medlemmerne beskyttelse imod at blive identificeret som alkoholikere, en betryggelse, der ofte er af særlig betydning for nykommere. Over for presse, radio, TV og film understreger princippet om anonymitet, at alle medlemmer af fællesskabet er lige, ved at lægge en dæmper på dem, der måske ellers ville anvende deres tilknytning til AA til at opnå anerkendelse, magt eller personlig vinding.*
> — ANONYMITET, S. 5

Tiltrækning er hovedkraften i AA-fællesskabet. Dette faktum bliver bekræftet hver dag af det mirakel, som det er at se den fortsatte ædruelighed hos alkoholikere i AA. Det ville være skadeligt, hvis fællesskabet gjorde reklame for sig selv i medierne ved at afsløre, hvilke kendte personer, der var blevet AA’ere. Hvis disse kendte personer skulle tage tilbagefald, ville udenforstående tro, at vores fællesskab ikke var stærkt, og de ville kunne sætte spørgsmålstegn ved troværdigheden af århundredets mirakel. AA er ikke anonymt; men dets medlemmer bør være det.
