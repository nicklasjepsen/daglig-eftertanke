# 25. MAJ

**PROGRESSIV TAKNEMMELIGHED**

> *Taknemmelighed bør rettes fremad, ikke bagud.*
> — SOM BILL SER PÅ DET, S. 29

Jeg er meget taknemmelig for, at min højere magt har givet mig endnu en chance for at leve et liv, der er værd at leve. Gennem AA har jeg fået min sunde fornuft tilbage. Løfterne går i opfyldelse i mit liv. Jeg er taknemmelig for at være fri af alkoholens lænker. Jeg er taknemmelig for min sindsro og for muligheden for at udvikle mig, men min taknemmelighed bør rettes fremad snarere end bagud. Gårsdagens møder eller tidligere tolvtetrinsarbejde kan ikke holde mig ædru. Jeg har behov for at omsætte min taknemmelighed til handling i dag. En af vores grundlæggere sagde, at vi bedst kan vise vores taknemmelighed ved at bringe budskabet videre til andre. Uden handling er min taknemmelighed kun en behagelig følelse. Jeg har brug for at omsætte den til handling ved at udføre tolvtetrinsarbejde, ved at bringe budskabet videre og ved at praktisere principperne i alt, hvad jeg foretager mig. Jeg er taknemmelig for muligheden for at bringe budskabet videre i dag.
