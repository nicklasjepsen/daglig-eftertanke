# 18. DECEMBER

**ÆRLIGHED OVER FOR NYKOMMERE**

> *Fortæl ham nøjagtigt, hvad der skete for dig. Fremhæv den åndelige side.*
> — ANONYME ALKOHOLIKERE, S. 102

Det fantastiske ved AA er, at jeg kun taler for mig selv. Jeg spilder ikke tid på at tilbyde gode råd til potentielle nye medlemmer, for hvis gode råd virkede, var der ingen, der kom i AA. Alt, hvad jeg behøver at gøre, er at vise, hvad der har gjort mig ædru, og hvad der har ændret mit liv. Hvis jeg undlader at lægge vægt på de åndelige sider af AA’s program, er jeg uærlig. Nykommeren bør ikke få et forkert indtryk af ædruelighed. Jeg er kun ædru takket være hjælpen fra min højere magt, og den gør det muligt for mig at dele med andre.
