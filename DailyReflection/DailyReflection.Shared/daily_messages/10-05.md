# 5. OKTOBER

**GÅRSDAGENS BAGAGE**

> *De forstandige har nemlig altid vidst, at ingen får noget ud af sit liv, før selvransagelsen bliver en vane, og før man bliver i stand til at indrømme og acceptere det, man finder, og tålmodigt og ihærdigt forsøger at rette*
> — 12 TRIN OG 12 TRADITIONER, S. 98

Jeg har mere end nok at gøre med dagen i dag uden også at slæbe gårsdagens bagage med. Jeg bør afstemme kassebogen for i dag, hvis jeg skal have en chance i morgen. Derfor spørger jeg mig selv, om jeg har fejlet, og hvordan jeg kan undgå at gentage netop den opførsel. Sårede jeg nogen, hjalp jeg nogen, og hvorfor? Jeg vil uden tvivl tage noget af dagen i dag med mig over i morgendagen, men det meste kan jeg undgå, hvis jeg foretager en ærlig, daglig selvransagelse.
