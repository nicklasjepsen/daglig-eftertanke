# 6. OKTOBER

**AT SE SIG SELV I ØJNENE**

> *… og frygten siger: “Du tør ikke kigge!”*
> — 12 TRIN OG 12 TRADITIONER, S. 56

Hvor har jeg ofte, mens jeg drak, undgået en opgave, bare fordi den så så stor ud! Er det så mærkeligt, at jeg, selv efter at have været ædru i et stykke tid, opfører mig på samme måde, når jeg bliver stillet over for en opgave, som ser enorm ud – som f. eks. at foretage en uforfærdet, moralsk selvransagelse? Men når jeg kommer ud på den anden side, og jeg er færdig med min selvransagelse, opdager jeg, at forestillingen om det var værre end realiteterne. Frygten for at se mig selv i øjnene fik mig til at stå i stampe, og indtil jeg var villig til at sætte blyanten til papiret, standsede jeg min vækst på grund af noget uhåndgribeligt.
