# 30. MARTS

**VORES GRUPPESAMVITIGHED**

> *“… at det gode somme tider er det bedstes fjende.”*
> — AA BLIVER VOKSEN, S. 120

Jeg tror, at disse ord gælder for alle områder af AA’s tredelte arv: rehabilitering, enhed og service. Jeg vil have dem ætset ind i mit sind og liv, medens jeg er på vej mod det gode liv (Anonyme Alkoholikere, s. 166). Disse ord, der ofte blev sagt af grundlægger Bill W., blev meget passende sagt til ham som et resultat af gruppesamvittigheden. Det fik Bill W. til at huske kernen i 2. tradition: Vores ledere er kun betroede tjenere; de bestemmer ikke.Jeg mener, at vi i vores gruppediskussioner aldrig burde være tilfredse med godt, men altid prøve at opnå det bedste. Det er også det, Bill W. i sin tid blev opfordret til at huske. Disse fælles bestræbelser er endnu et eksempel på en kærlig Gud, som vi forstår ham, og som udtrykker sig gennem gruppesamvittigheden. Sådanne erfaringer hjælper mig til at blive på helbredelsens rette vej. Jeg lærer at forbinde initiativ med ydmyghed, ansvar med taknemmelighed, og således nyde de glæder, der opstår, når jeg lever mit 24-timers program.
