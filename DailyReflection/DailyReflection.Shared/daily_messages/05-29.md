# 29. MAJ

**ÆGTE TOLERANCE**

> *Den eneste betingelse for at blive medlem af AA er et ønske om at holde op med at drikke.*
> — 12 TRIN OG 12 TRADITIONER, S. 148

Jeg hørte først den korte version af 3. tradition i formålserklæringen. Da jeg kom ind i AA, kunne jeg ikke acceptere hverken mig selv, min alkoholisme eller en højere magt. Hvis der havde været nogen fysiske, mentale, moralske eller religiøse krav for medlemskab, ville jeg have været død i dag. Bill W. sagde i sin indspilning om traditionerne, at 3. tradition er et charter, der sikrer den enkeltes frihed. Det, der gjorde størst indtryk på mig, var følelsen af at blive accepteret af medlemmer, der praktiserede 3. tradition ved at tolerere og acceptere mig. Jeg føler, at accept er kærlighed, og kærlighed er Guds vilje med os.
