# 19. AUGUST

**EN REFERENCERAMME**

> *Nu vender vi tilbage til vores liste igen. Vi ser bort fra de handlinger, der er begået af andre, og ser beslutsomt på vores egne handlinger. I hvilke situationer havde vi været selviske, uærlige, egocentriske eller skræmte?*
> — ANONYME ALKOHOLIKERE, S. 80

Der er en fantastisk frihed i, at jeg ikke behøver konstant bekræftelse fra arbejdskolleger eller fra mennesker, jeg holder af. Jeg ville ønske, at jeg havde kendt til dette trin noget før, for da jeg først havde fundet en referenceramme, følte jeg mig i stand til at gøre det rigtige, i bevidstheden om, at handlingen svarede til situationen, og at det var det helt rigtige at gøre.
