# 14. APRIL

**FJENDE NUMMER ET**

> *Vrede er den værste skurk. Den nedbryder flere alkoholikere end noget andet. Fra den stammer mange former for åndelig sygdom, for vi var ikke bare fysisk og mentalt syge, vi havde været åndeligt syge.*
> — ANONYME ALKOHOLIKERE, S. 77.

Når jeg ser på mig selv, mens jeg praktiserer 4. trin, er det let at pynte på den uret, jeg har gjort, fordi jeg nemt kan se, at det handler om at hævne mig på grund af noget, nogen har gjort mig. Hvis jeg bliver ved med at holde liv i mit gamle nag, bliver det til bitterhed, og bitterhed forhindrer lyset i at nå min sjæl. Hvis jeg fortsætter med at holde liv i uret og had, skader og hader jeg mig selv. Efter år i bitterhedens mørke er jeg kommet ud i lyset. Jeg må give slip på bitterheden. Jeg har ikke råd til den.
