# 16. NOVEMBER

**EN DAGLIG UDSÆTTELSE**

> *Det, vi i realiteten har, er en daglig mulighed for henstand, og den er afhængig af, at vi vedligeholder vores åndelige form.*
> — ANONYME ALKOHOLIKERE, S. 96

At holde mig åndeligt i form er som at træne hårdt hver dag, forberede mig til et maraton, svømme nogle baner eller løbetræne. Det er at holde mig i god åndelig form, og det kræver bøn og meditation. Den allervigtigste måde, hvorpå jeg kan forbedre min bevidste kontakt med en højere magt er ved at bede og meditere. Jeg er lige så magtesløs over for alkohol, som jeg er over for havets bølger. Der var ingen menneskelig magt, der havde styrken til at overvinde min alkoholisme. Nu er jeg i stand til at modtage glæde, lykke og visdom. Jeg har styrke til at elske, og jeg reagerer på alt, hvad der sker omkring mig, med troen på det, man ikke umiddelbart kan se. Min daglige udsættelse betyder, at ligegyldigt hvor svært eller pinefuldt livet forekommer mig i dag, så kan jeg trække på kraften i programmet og forblive fri af min snigende, overrumplende og magtfulde sygdom.
