# 3. JULI

**ERFARING ER DEN BEDSTE LÆRER**

> *Hvis man stadig er nybegynder og netop har åbnet for kontakten med Gud, er det ikke sandsynligt, at det lykkes hver gang.*
> — ANONYME ALKOHOLIKERE, S. 97

Der er nogle, der siger, at erfaring er den bedste lærer, men jeg tror på, at erfaring er den eneste lærer. Jeg har kun været i stand til at lære noget om Guds kærlighed til mig ved at opleve min egen tillid til denne kærlighed. I starten var jeg ikke sikker på hans vejledning i mit liv. Nu forstår jeg imidlertid, at hvis jeg skal være dristig nok til at bede om hans vejledning, må jeg også handle, som om han har givet mig den. Jeg beder ofte Gud hjælpe mig ved at huske mig på, at han har en plan for mig.
