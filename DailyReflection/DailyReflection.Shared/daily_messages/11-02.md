# 2. NOVEMBER

**AT FASTHOLDE OPTIMISMEN**

> *De andre trin kan holde de fleste af os ædru og relativt velfungerende. Men med 11. trin bliver vi ved med at vokse.*
> — THE LANGUAGE OF THE HEART, S. 240

Det er meget nemmere for en ædru alkoholiker at være optimistisk i sit syn på livet. Optimisme er det naturlige resultat af, at jeg efterhånden opdager, at jeg er i stand til at få det bedste, og ikke det værste, ud af alle situationer. Efterhånden som min fysiske ædruelighed fortsætter, kommer jeg ud af tågen, får et klarere perspektiv og bliver bedre i stand til at beslutte, hvad jeg skal gøre. Fysisk ædruelighed er altafgørende, men jeg kan opnå større muligheder for mig selv ved at udvikle en større villighed til at benytte mig af vejledning og anvisninger fra en højere magt. Min evne til dette kommer af at lære – og praktisere – AA-programmets principper. Når min fysiske og min åndelige ædruelighed går op i en højere enhed, udgør det substansen i et mere positivt liv.
