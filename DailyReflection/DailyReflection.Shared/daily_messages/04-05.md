# 5. APRIL

**ÆGTE KAMMERATSKAB**

> *Vi har aldrig stræbt efter at blive en naturlig del af familien, en ven blandt venner, en god kollega eller et nyttigt medlem af samfundet. Vi prøvede hele tiden at kæmpe os op på toppen eller at gemme os på bunden. Denne selvoptagede adfærd hindrede os i at indgå i en sand relation med andre mennesker. Vi anede intet om ægte kammeratskab.*
> — 12 TRIN OG 12 TRADITIONER, S. 60

Dette budskab i 4. trin var det første, jeg hørte højt og tydeligt. Jeg havde ikke set mig selv på tryk før! Før jeg begyndte i AA, kendte jeg ikke til noget sted, hvor jeg kunne lære at blive et menneske blandt mennesker. Lige fra mit første møde så jeg mennesker, der kunne lige præcis dette, og jeg ønskede at få det, de havde. En af grundene til, at jeg i dag er en glad, ædru alkoholiker, er, at jeg er ved at lære denne meget vigtige lektie.
