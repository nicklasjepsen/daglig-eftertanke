# 20. FEBRUAR

**LATTERENS GAVE**

> *I dette afgørende øjeblik kan hans sponsor i reglen ikke lade være med at more sig …*
> — 12 TRIN OG 12 TRADITIONER, S. 31

Før jeg begyndte at komme mig af mit alkoholmisbrug, var latter en af de lyde, der gjorde mest ondt. Jeg lo aldrig, og jeg følte, at når andre lo, var det af mig. Min selvmedlidenhed og vrede forhindrede mig i at føle den mindste glæde og være let om hjertet. Mod slutningen af mit drikkeri kunne ikke engang alkohol fremkalde et fordrukkent fnis hos mig.Da min sponsor lo højt og begyndte at snakke om min selvmedlidenhed og mine egotrip, blev jeg irriteret og såret; men jeg lærte at se lysere på tingene og fokusere på min helbredelse. Jeg lærte hurtigt at le af mig selv, og senere lærte jeg også dem, jeg var sponsor for, at le. Jeg beder hver dag Gud hjælpe mig med at holde op med at tage mig selv alt for alvorligt.
