# 11. MARTS

**GLÆDE UDEN DRUK**

> *Det er, når vi forsøger at tilpasse vores egen vilje til Guds, at vi begynder at bruge programmet rigtigt. Denne kendsgerning har været en åbenbaring for os alle sammen. Vores problemer kom af forkert brug af viljestyrke. Vi havde bombarderet vores problemer med vores viljestyrke i stedet for at forsøge at bringe dem i balance med Guds hensigt med os. Det er formålet med AA’s 12 trin at øge mulighederne for dette, og 3. trin åbner døren.*
> — 12 TRIN OG 12 TRADITIONER, S. 46‑47

Jeg behøver bare at se tilbage på min fortid for at se, hvor min egenrådighed har ført mig hen. Jeg ved ganske enkelt ikke selv, hvad der er bedst for mig, og det tror jeg på, at min højere magt gør. G. U. D., hvilket jeg definerer som Glæde Uden Druk, har aldrig svigtet mig, men jeg har svigtet mig selv temmelig tit. Når jeg bruger min egenrådighed, er resultatet det samme, som hvis jeg prøver at presse en forkert brik ned i et puslespil – udmattelse og frustration.3. trin åbner døren til resten af programmet. Når jeg beder Gud om vejledning, ved jeg, at hvad der end sker, så sker det bedst mulige. Alt er, som det skal være, selv om det ikke er det, jeg ønsker eller forventer. Hvis jeg lægger det over, gør Gud for mig, hvad jeg ikke kan gøre for mig selv.
