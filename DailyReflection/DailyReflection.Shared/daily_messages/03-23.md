# 23. MARTS

**IKKE FLERE FORBEHOLD**

> *Denne sandhed er bevist gang på gang. Én gang alkoholiker, altid alkoholiker … Hvis vi har planer om at holde op, må der ikke eksistere noget forbehold og ikke nogen skummel bagtanke om, at vi en dag vil være immune over for alkohol … Man behøver ikke at have drukket ret længe eller så meget, som nogle af os har gjort, for at blive slemt medtaget af det. Dette gælder i særdeleshed for kvinder. Kvinder, der er potentielle alkoholikere, havner ofte uden for rækkevidde og bliver til ægte alkoholikere efter få år.*
> — ANONYME ALKOHOLIKERE, S. 48‑49

Disse ord er streget under i min bog. De passer på både mandlige og kvindelige alkoholikere. Jeg har mange gange slået op på denne side og tænkt over dette afsnit. Jeg behøver aldrig narre mig selv ved at tænke på mine drikkemønstre, der ikke altid var ens, eller at tro, at jeg er “kureret”. Jeg kan godt lide at tænke på, at hvis ædruelighed er Guds gave til mig, så er et ædru liv min gave til Gud. Jeg håber, at Gud er lige så glad for sin gave, som jeg er for min.
