# 19. OKTOBER

**AA-FÆLLESSKABETS ROD**

> *Ifølge dette princip finder vi ikke nogen varig styrke, før vi har erkendt vores totale nederlag. Dette er roden, hvorfra hele vores fællesskab udspringer og blomstrer.*
> — 12 TRIN OG 12 TRADITIONER, S. 26

Jeg havde nået min bund, og jeg vidste det. Jeg ankom til AA, og jeg var alene og bange for det ukendte. En kraft, som jeg ikke vidste hvad var, havde fået mig ud af sengen, ledt mig til telefonbogen, til busstoppestedet og ind ad døren til AA. Så snart jeg var indenfor, oplevede jeg en følelse af at være elsket og accepteret, og det var noget, jeg ikke havde følt siden min tidlige barndom. Jeg håber, at jeg i mit hjerte altid må beholde den følelse fra den første aften i AA. Det er den største begivenhed i hele mit liv.
