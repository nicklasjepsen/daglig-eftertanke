# 4. APRIL

**AT RÆKKE UD EFTER MÅNEN**

> *Denne meget reelle mindreværdsfølelse forøges af hans barnlige følsomhed, og dette gør, at han hungrer efter succes og anerkendelse i verdens øjne, umætteligt og abnormt. Som et barn forlanger han at få månen. Og tænk engang, månen er ligeglad med ham!*
> — LANGUAGE OF THE HEART, SIDE 102

Mens jeg drak, følte jeg, at jeg svingede mellem at føle mig fuldstændig usynlig og at tro, at jeg var verdens centrum. Det er blevet en væsentlig del af min helbredelse at forsøge at finde den udefinerlige balance mellem de to ting. Nu hvor jeg er ædru, er den måne, jeg konstant rakte ud efter, sjældent en fuldmåne. Den viser mig i stedet sine mange andre faser, og der er lærdom i dem alle. Sand lærdom følger ofte efter en formørkelse. Det er en mørkets tid, men for hver cyklus i min helbredelsesproces bliver lyset stærkere og mit syn klarere.
