# 11. JUNI

**FAMILIEFORPLIGTELSER**

> *Et åndeligt liv, som ikke tager hensyn til familien, er måske alligevel ikke så fantastisk for en almindelig mand som ham.*
> — ANONYME ALKOHOLIKERE, S. 135

Jeg kan klare mig fint i programmet, bruge det på møderne, på arbejdet og i servicearbejde og alligevel opleve, at det smuldrer derhjemme. Jeg forventer, at min familie kan forstå det, men det kan de ikke. Jeg forventer, at de ser og værdsætter min fremgang, men det gør de ikke, medmindre jeg viser dem det. Tilsidesætter jeg deres behov for min opmærksomhed og omsorg? Er jeg irritabel eller kedelig, når jeg er sammen med dem? Mumler jeg et svagt undskyld, når jeg forsøger at gøre noget godt igen, eller fremstår jeg tålmodig og tolerant? Prædiker jeg for dem, prøver jeg at lave dem om eller “helbrede” dem? Har jeg nogensinde fået talt ud med dem? Det åndelige liv er ikke nogen teori. Vi bliver nødt til at leve det (Anonyme Alkoholikere, s. 94).
