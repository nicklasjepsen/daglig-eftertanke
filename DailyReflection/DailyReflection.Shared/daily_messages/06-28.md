# 28. JUNI

**VORES GRUNDLÆGGERES BESLUTSOMHED**

> *Halvandet år senere havde de haft succes med syv mere.*
> — ANONYME ALKOHOLIKERE, S. 162

Hvis det ikke havde været for vores grundlæggeres faste beslutsomhed, var AA forsvundet igen lige så hurtigt som en hvilken som helst anden god sag. Jeg tænker på de hundredvis af ugentlige møder i den by, hvor jeg bor, og jeg ved, at AA er til rådighed 24 timer i døgnet. Hvis jeg havde været nødt til at holde ud uden andet end håbet, et ønske om ikke at drikke og oplevelsen af at blive afvist alle vegne, havde jeg valgt den lettere, behageligere vej og var vendt tilbage til mit tidligere liv.
