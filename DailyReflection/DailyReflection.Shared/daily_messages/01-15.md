# 15. JANUAR

**EN UKENDT INDRE RESSOURCE**

> *Bortset fra nogle få undtagelser føler vores medlemmer, at de har øst af en ukendt indre ressource, som de ikke anede, at de havde, men senere kan se som deres egen forestilling om en magt større end dem selv.*
> — ANONYME ALKOHOLIKERE, S. 524

Lige siden mine første dage i AA, hvor jeg kæmpede for at blive ædru, har jeg fundet håb i disse ord fra vores grundlæggere. Jeg har ofte spekuleret over udtrykket: De har trukket på en ukendt, indre ressource. Så jeg spurgte mig selv: Hvordan kan jeg finde den styrke inde i mig selv, når jeg er så magtesløs? Med tiden kom den til mig, sådan som grundlæggerne lovede: Jeg har altid haft valget mellem godt og ondt, mellem uselviskhed og selviskhed, mellem sindsro og frygt. Den magt, der er større end mig selv, er en medfødt gave, som jeg ikke kendte til, før jeg opnåede daglig ædruelighed ved at efterleve AA’s 12 trin.
