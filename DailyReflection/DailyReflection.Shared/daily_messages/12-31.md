# 31. DECEMBER

**DAGLIGE BESLUTNINGER**

> *Ideen med at leve “24 timer ad gangen” gælder først og fremmest for menneskets følelsesmæssige liv. Følelsesmæssigt skal vi hverken leve dagen i går eller dagen i morgen.*
> — SOM BILL SER PÅ DET, S. 284

Et nyt år består af 12 måneder, 52 uger, 365 dage, 8.760 timer og 525.600 minutter – tid til at overveje retning, mål og handling. Jeg er nødt til at lægge nogle planer, så jeg kan leve et normalt liv, men følelsesmæssigt må jeg også leve inden for en 24 timers ramme. Hvis jeg gør det, behøver jeg ikke at lave nytårsforsætter. Jeg kan gøre hver dag til nytårsdag. Jeg kan beslutte, at jeg vil gøre det her i dag – jeg vil gøre det der i dag. Hver dag kan jeg tage bestik af mit liv ved at prøve på at gøre tingene lidt bedre, ved at beslutte at følge Guds vilje og ved at bestræbe mig på at føre principperne i vores program ud i livet.
