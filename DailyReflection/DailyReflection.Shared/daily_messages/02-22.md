# 22. FEBRUAR

**VEJLEDNING**

> *Det betyder for mig en tro på en skaber, ophav til al styrke, retfærdighed og kærlighed; en Gud, der har et formål med mig, og som gør det til min skæbne at vokse hen imod hans billede – om end det foregår usikkert og lidt ad gangen.*
> — SOM BILL SER PÅ DET, S. 51

Da jeg begyndte at forstå min egen magtesløshed og min afhængighed af Gud, som jeg opfatter ham, begyndte jeg at indse, at der fandtes et liv, som jeg selv ville have valgt lige fra begyndelsen, hvis jeg havde kunnet. Det er gennem mit vedvarende arbejde med trinene og livet i fællesskabet, at jeg har lært, at der virkelig er en bedre vej, som jeg bliver ledt ind på. Efterhånden som jeg lærer mere om Gud, er jeg i stand til at have tillid til hans vilje og hans planer for min udvikling. Hurtigt eller mindre hurtigt nærmer jeg mig hans billede.
