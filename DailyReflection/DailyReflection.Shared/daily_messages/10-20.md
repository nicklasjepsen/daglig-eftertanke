# 20. OKTOBER

**EN TRØST I FORVIRRINGEN**

> *Det er klart, at den, der har forladt sin tro, står i dyb vildrede. Han tror, at han er afskåret fra at finde trøst i nogen form for overbevisning. Han kan ikke opnå den mindste smule af den tryghed, som den troende, agnostikeren eller ateisten har. Han er desorienteret.*
> — 12 TRIN OG 12 TRADITIONER, S. 34

De første år af min ædruelighed var gudsbegrebet noget, jeg kæmpede med. De billeder, der dukkede op fra min fortid, var tynget af frygt, afvisning og fordømmelse. Så hørte jeg min ven Eds forestilling om en højere magt: Som dreng havde han fået lov til at få et kuld hundehvalpe på betingelse af, at han påtog sig ansvaret for deres pasning. Hver morgen fandt han hvalpenes uundgåelige efterladenskaber på køkkengulvet. Til trods for sin frustration sagde Ed, at han ikke kunne blive vred, for sådan er hvalpe nu engang. Ed følte, at Gud så på vores fejl og mangler med en lignende forståelse og varme. Jeg har ofte fundet trøst for min personlige forvirring i Eds beroligende gudsbegreb.
