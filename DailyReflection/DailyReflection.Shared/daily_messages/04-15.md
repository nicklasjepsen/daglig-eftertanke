# 15. APRIL

**AT SIDDE FAST I BITTERHED**

> *… er det en dybt alvorlig sag at huse vrede. For så lukker vi os ude fra åndens lys.*
> — SOM BILL SER PÅ DET, S. 5

Jeg har hørt, at vrede er en luksus, jeg ikke har råd til. Betyder det, at jeg skal ignorere denne yderst menneskelige reaktion? Det tror jeg ikke. Før jeg lærte AA’s program at kende, var jeg slave af alkoholiske adfærdsmønstre. Jeg sad fast i bitterhed uden håb om at slippe fri.Trinene tilbød mig et alternativ, og 4. trin var begyndelsen til enden på mit slaveri. Processen med at give slip begyndte med en selvransagelse. Jeg behøvede ikke at være bange, for jeg havde lært af de forudgående trin, at jeg ikke var alene. Min højere magt førte mig til denne dør og gav mig den gave, at jeg havde et valg. I dag kan jeg vælge at åbne døren til friheden. Jeg kan glæde mig over klarheden i trinene, der åbner for ånden i mit indre.
