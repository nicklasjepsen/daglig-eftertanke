# 28. NOVEMBER

**TILTRÆKNING, IKKE HVERVNING OG REKLAME**

> *På baggrund af mange smertelige erfaringer føler vi nu, at vi er nået frem til den optimale strategi. Det er på*
> — 12 TRIN OG 12 TRADITIONER, S. 190 OG 191

Mens jeg drak, reagerede jeg med vrede, selvmedlidenhed og trods over for alle, der prøvede at forandre mig. Det eneste, jeg ønskede mig dengang, var ganske enkelt at blive accepteret af et andet menneske som den, jeg var, og mærkeligt nok var det det, jeg fandt i AA. Jeg blev vogter af denne idé om tiltrækning, som er princippet for vores fællesskabs holdning til offentligheden. Det er ved tiltrækning, at jeg bedst kan nå alkoholikeren, som stadig lider.Jeg takker Gud for, at jeg er blevet tiltrukket af et gennemtænkt og gennemprøvet program med trin og traditioner. Med ydmyghed og med støtte fra mine ædru kammerater i fællesskabet er jeg blevet i stand til at praktisere AA’s livsstil gennem tiltrækning og ikke ved hvervning og reklame.
