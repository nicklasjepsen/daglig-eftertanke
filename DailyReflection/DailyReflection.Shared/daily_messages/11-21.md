# 21. NOVEMBER

**EN KLASSISK BØN**

> *Herre, gør mig til et redskab for din fred – så hvor der er had – må jeg bringe kærlighed -*
> — 12 TRIN OG 12 TRADITIONER, S. 109‑110

Ligegyldigt hvor jeg er i min åndelige vækst, hjælper Frans af Assisis bøn mig til at forbedre min bevidste kontakt med Gud, som jeg opfatter ham. Jeg tror, at en af de fine gaver ved min tro på Gud er, at jeg ikke forstår ham, hende eller det. Det kan skyldes, at min relation til min højere magt er så givende, at jeg ikke behøver at forstå. Alt, hvad jeg ved, er, at hvis jeg regelmæssigt tager 11. trin, så godt jeg kan, bliver jeg ved med at forbedre min bevidste kontakt, jeg vil forstå hans vilje med mig, og jeg vil få styrke til at udføre den.
