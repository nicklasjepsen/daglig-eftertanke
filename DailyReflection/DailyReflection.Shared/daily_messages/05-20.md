# 20. MAJ

**ÉN DAG AD GANGEN**

> *Og frem for alt: tag én dag ad gangen.*
> — SOM BILL SER PÅ DET, S. 11

Hvorfor narrer jeg mig selv med, at det kun er én dag, jeg skal holde mig fra at drikke, når jeg udmærket ved, at jeg aldrig må drikke igen, så længe jeg lever? Jeg narrer ikke mig selv; det er nemlig sandsynligt, at den eneste måde, hvorpå jeg kan nå mit langsigtede mål om at holde mig ædru, er at tage én dag ad gangen.Det ville være overmodigt af mig at træffe en beslutning om aldrig at drikke igen, så længe jeg lever. Hvordan skulle jeg kunne være sikker på, at jeg ikke vil drikke igen, når jeg ikke aner, hvad fremtiden bringer?Derimod er jeg sikker på, at jeg kan holde mig fra at drikke, når jeg tager én dag ad gangen, så jeg går glad i gang med dagen. Når den er til ende, føler jeg mig belønnet for min præstation. Det giver en god fornemmelse at have præsteret noget godt, og den vil jeg have mere af.
