# 3. APRIL

**AT ACCEPTERE SIG SELV SOM MENNESKE**

> *Til sidst indså vi, at opgørelsen gjaldt for os selv, ikke den anden. Vi indrømmede ærligt*
> — SOM BILL SER PÅ DET, S. 222

Hvordan kan det være, at alkoholikeren er så uvillig til at tage ansvar? Før i tiden drak jeg på grund af de ting, andre mennesker gjorde mod mig. Da jeg begyndte i AA, fik jeg at vide, at jeg skulle se på, hvad jeg selv havde gjort forkert. Hvad var min rolle i de forskellige situationer? Da jeg ganske enkelt accepterede, at jeg havde del i dem, blev jeg i stand til at skrive det ned og se det, som det var – at jeg bare var et menneske. Ingen forventer, at jeg er fuldkommen. Jeg har før begået fejl, og det kommer jeg til at gøre igen. At være ærlig omkring disse fejl giver mig mulighed for at acceptere dem – og mig selv – og de mennesker, jeg var i konflikt med. Derfra er vejen til helbredelse kort.
