# 16. JANUAR

**AT RAMME BUNDEN**

> *Hvorfor al denne insisteren på, at enhver*
> — 12 TRIN OG 12 TRADITIONER, S. 28

Det åbnede mit sind, at jeg nåede min bund, og jeg blev villig til at prøve noget, der var anderledes. Det jeg prøvede var AA. Mit nye liv i fællesskabet var lidt ligesom at lære at cykle: AA blev mine støttehjul og min hjælpende hånd. Dengang var det ikke så meget hjælpen, jeg ville have. Jeg ville bare ikke opleve sådan en smerte igen. Mit ønske om at undgå at ramme bunden igen var stærkere end mit ønske om at drikke. I begyndelsen var det det, der holdt mig ædru. Men efter en tid var jeg i gang med at arbejde med trinene efter bedste evne. Jeg blev snart klar over, at mine holdninger og handlinger var ved at ændre sig – om det så var aldrig så lidt. Én dag ad gangen fik jeg det godt med mig selv – og andre, og min smerte begyndte at fortage sig. Gudskelov for støttehjulene og hjælpen. Det er det, AA er for mig.
