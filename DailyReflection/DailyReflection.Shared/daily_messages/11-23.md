# 23. NOVEMBER

**VEND DIT ANSIGT MOD LYSET**

> *Styrk din tro. Vend dit ansigt mod lyset, selv om du ikke kan se det lige nu.*
> — SOM BILL SER PÅ DET, S. 3

En søndag i oktober, under min morgenmeditation, kiggede jeg ud ad vinduet og så på asketræet i vores forhave. Jeg blev straks overvældet af dets pragtfulde gyldne farve. Alt imens jeg stirrede på Guds kunstværk i ærefrygt, begyndte bladene at falde, og i løbet af nogle minutter var grenene nøgne. Jeg blev grebet af tristhed ved tanken om de kommende vintermåneder, men bedst som jeg sad og tænkte over efterårets årligt tilbagevendende forløb, forstod jeg Guds budskab. Træerne, der om efteråret taber deres blade, får nye knopper om foråret. På samme måde havde jeg fået fjernet mine tvangsmæssige, egoistiske handlingsmønstre af Gud, så jeg kunne blomstre som ædru AA’er. Tak, Gud, for de skiftende årstider og for mit evigt foranderlige liv.
