# 31. JANUAR

**VORES FÆLLES VELFÆRD KOMMER FØRST**

> *Sammenholdet i Anonyme Alkoholikere er den mest værdifulde kvalitet i vores fællesskab … Vi skal forblive en enhed; ellers dør AA.*
> — 12 TRIN OG 12 TRADITIONER, S. 138

Vores traditioner står centralt i den egopunktering, som er nødvendig for at opnå og bevare ædruelighed i AA. 1. tradition minder mig om, at jeg ikke selv må tage æren for min helbredelse. Jeg må heller ikke styre den selv. Vi sætter vores fælles velfærd først, og det minder mig om, at jeg ikke må blive helbreder i dette program, for jeg er stadig én af patienterne. Det var selvudslettende, ældre medlemmer, der fastlagde rammerne. Uden dem tvivler jeg på, at jeg ville være i live. Uden gruppen ville kun få alkoholikere blive ædru.Den aktive rolle med fornyet overgivelse af min vilje gør det muligt for mig at frigøre mig fra behovet for at dominere og fra min trang til anerkendelse, som begge spillede så stor en rolle, mens jeg var aktiv alkoholiker. Jeg bidrager til AA’s enhed, når jeg lader mine personlige ønsker vige pladsen for det større gode, der ligger i gruppens vækst. Det er vitalt afgørende for al ædruelighed. Det hjælper mig til at huske på, at helheden er større end summen af alle dens bestanddele.
