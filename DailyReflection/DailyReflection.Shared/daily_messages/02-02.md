# 2. FEBRUAR

**REDDET VED HJÆLP AF OVERGIVELSE**

> *Karakteristisk for den såkaldte typiske alkoholiker er en narcissistisk egocentrisk kerne, der domineres af følelser af almægtighed, og som gør alt for at bevare sin indre integritet … Inderst inde tåler alkoholikeren ingen styring, hverken fra mennesker eller Gud. Han, alkoholikeren, er og skal være herre over sin egen skæbne. Han vil kæmpe til det sidste for at bevare denne stilling.*
> — AA BLIVER VOKSEN, S. 344 OG 345

Det store mysterium er: Hvorfor dør nogle af os af alkohol i kampen for at bevare vores egos uafhængighed, mens det ser ud, som om andre med lethed bliver ædru i AA? Jeg fik hjælp fra en højere magt, idet jeg fik ædruelighedens gave. Jeg havde et uforklarligt ønske om at holde op med at drikke, og det faldt sammen med min villighed til at acceptere forslagene fra AA’erne. Jeg måtte overgive mig, for jeg kunne kun reddes ved at række ud efter Gud og mine kammerater.
