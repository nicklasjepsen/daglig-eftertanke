# 14. MAJ

**DET ER I ORDEN AT VÆRE MIG**

> *Gang på gang har nykommere forsøgt at holde visse sandheder om deres liv for sig selv … har de forsøgt sig med lettere metoder … Men de havde ikke tilegnet sig viden nok om ydmyghed …*
> — ANONYME ALKOHOLIKERE, S. 84‑85

Ordet ydmyghed får mange til at tænke på ydmygelse, men i virkeligheden er det min evne til at se på mig selv – og ærligt acceptere det, jeg ser. Jeg behøver ikke længere at være den klogeste eller den dummeste eller den højeste grad af noget som helst andet. Når alt kommer til alt, er det i orden at være mig. Det er lettere for mig at acceptere mig selv, hvis jeg deler hele min livshistorie med andre. Hvis jeg ikke kan dele om mig selv ved møderne, må jeg hellere få en sponsor – én med hvem jeg kan dele om det, der kunne føre til tilbagefald eller død. Jeg er nødt til at tage alle trinene. Jeg har brug for 5. trin for at lære ægte ydmyghed. De nemme metoder virker ikke.
