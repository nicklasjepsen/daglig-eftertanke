# 18. JULI

**TAKNEMMELIG FOR DET, JEG HAR**

> *Vi lærte mere om ydmyghed, og i løbet af denne proces skete der en dybtgående forandring i vores holdning til Gud.*
> — 12 TRIN OG 12 TRADITIONER, S. 84

I dag handler mine bønner mest om at takke min højere magt for min ædruelighed og for det store under, Guds overflod er, men jeg har også behov for at bede om hjælp og styrke til at udføre hans vilje. Jeg behøver ikke længere Gud hvert eneste minut til at redde mig ud af situationer, jeg har bragt mig selv i ved ikke at udføre hans vilje. Det ser ud til, at min taknemmelighed nu er nøje forbundet med ydmyghed. Så længe jeg er ydmyg nok til at være taknemmelig for det, jeg har, bliver Gud ved med at vise mig vejen.
