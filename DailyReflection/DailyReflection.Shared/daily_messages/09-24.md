# 24. SEPTEMBER

**ÅRVÅGENHED**

> *Denne sandhed er bevist gang på gang. Én gang alkoholiker, altid alkoholiker. Hvis vi begynder at drikke igen efter en ædru periode, er vi på kort tid tilbage ved udgangspunktet. Hvis vi har planer om at holde op, må der ikke eksistere noget forbehold og ikke nogen skummel bagtanke om, at vi en dag vil være immune over for alkohol.*
> — ANONYME ALKOHOLIKERE, S. 48

I dag er jeg alkoholiker, og i morgen vil det ikke være anderledes. Min alkoholisme eksisterer i mig nu og altid. Jeg må aldrig glemme, hvad jeg er. Alkohol vil helt sikkert slå mig ihjel, hvis jeg ikke erkender og vedkender mig min sygdom – på daglig basis. Det er ikke et spil, jeg spiller, hvor man midlertidigt bliver slået tilbage med et vist tab. Jeg har med en sygdom at gøre, som ikke kan helbredes, men som kan holdes i skak ved daglig accept og årvågenhed.
