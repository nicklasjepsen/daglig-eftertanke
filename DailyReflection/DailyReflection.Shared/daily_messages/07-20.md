# 20. JULI

**AT FJERNE FEJL**

> *Nu begyndte ordene: “I mig selv er jeg intet; men ved faderen er jeg alt” at bringe lysende håb og mening.*
> — 12 TRIN OG 12 TRADITIONER, S. 85

Når jeg begynder at praktisere 7. trin, må jeg huske på, at der ikke er nogen tomme felter, der skal udfyldes. Der står ikke: “Ydmygt bad vi ham (udfyld det tomme felt) om at fjerne vores fejl”. I årevis udfyldte jeg selv det indbildte tomme felt med “hjælpe mig”, “give mig mod”, og “give mig styrke” osv. Trinet siger ganske enkelt, at Gud vil fjerne mine fejl. Det eneste jeg selv skal gøre, er at bede ydmygt, hvilket for mig betyder at bede med erkendelsen af, at I mig selv er jeg intet; men ved faderen er jeg alt.
