# 19. APRIL

**BRØDRE I FEJL**

> *Vi alkoholikere, som har fået et godt liv, er ikke så meget brødre i dyder som i defekter og i*
> — SOM BILL SER PÅ DET, S. 167

Den måde, hvorpå alkoholikere kan identificere sig med hinanden, er mystisk, åndelig og næsten uforståelig. Men den er der. Jeg kan mærke den. I dag føler jeg, at jeg kan hjælpe andre, og at de kan hjælpe mig.Det er en ny og spændende følelse for mig at interessere mig for nogen; at interessere mig for, hvad de føler, hvad de håber på, hvad de beder om; at tage del i deres tristhed, glæde, rædsel og sorg; at ønske at dele disse følelser, så et andet menneske kan finde lindring. Jeg havde aldrig anet, hvordan man bar sig ad med dette – eller hvordan jeg kunne forsøge. Det havde aldrig interesseret mig. AA’s fællesskab – og Gud – lærer mig at interessere mig for andre mennesker.
