# 30. AUGUST

**DET ENESTE, DER KRÆVES …**

> *En gang havde hver eneste AA-gruppe masser af medlemsregler. Alle var stive af skræk for, at noget eller nogen ville få båden til at kæntre … Den færdige liste var alenlang. Hvis alle de regler var blevet taget i brug overalt, havde vi aldrig nogensinde fået nogen medlemmer i AA.*
> — 12 TRIN OG 12 TRADITIONER, S. 149

Jeg er taknemmelig for, at det eneste, 3. tradition kræver af mig, er et ønske om at holde op med at drikke. Jeg har brudt løfter i årevis. I fællesskabet behøvede jeg ikke at love nogen noget, og jeg behøvede ikke at koncentrere mig. Jeg skulle bare deltage i ét møde i omtåget tilstand for at vide, at jeg var kommet hjem. Jeg behøvede ikke at sværge udødelig kærlighed. Her fik jeg knus og kram af fremmede mennesker. De sagde, at det ville blive bedre, og at jeg godt kunne klare det, én dag ad gangen. De var ikke længere fremmede, de var omsorgsfulde venner. Jeg beder Gud hjælpe mig til at række ud til mennesker, der gerne vil være ædru, og at hjælpe mig med at huske at være taknemmelig.
