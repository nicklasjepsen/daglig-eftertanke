# 4. OKTOBER

**EN NØDVENDIG BESKÆRING**

> *… vi ved, at smerten ved drikkeriet måtte komme før ædrueligheden og det følelsesmæssige oprør før sinds-*
> — 12 TRIN OG 12 TRADITIONER, S. 104

Jeg holder meget af at være i min have og arbejde med at gøde og beskære mine smukke blomster. En dag, da jeg var travlt optaget af at klippe, standsede en af mine naboer op. Hun udbrød: “Ih, dine planter er så smukke; det er da synd at beskære dem”. Dertil svarede jeg: “Jeg kan godt se, hvad du mener, men det overflødige skal fjernes, så planterne kan blive stærkere og sundere”. Senere tænkte jeg på, at mine planter måske følte smerte, men Gud og jeg ved, at det er en del af planen, og jeg har set resultaterne. Jeg kom straks til at tænke på mit dyrebare AA-program og på, hvordan vi alle vokser gennem smerte. Jeg beder Gud skære det dårlige væk fra mig, når tiden er inde, så jeg kan vokse.
