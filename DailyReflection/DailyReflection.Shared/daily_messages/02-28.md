# 28. FEBRUAR

**INGEN PRÆSIDENT???**

> *Når vi fortæller, at vores fællesskab ikke har en formand, der har lov til at styre os, ikke har en regnskabsafdeling, der kan sørge for, at regningerne bliver betalt … så måber vores venner og udbryder: “Det kan da ikke passe.”*
> — 12 TRIN OG 12 TRADITIONER, S. 141

Da jeg endelig fandt vej til AA, havde jeg svært ved at forstå, at der ikke var nogen kasserer, der opkrævede kontingenter. Jeg kunne ikke forestille mig en organisation, som ikke forlangte betaling for en ydelse. Det var min første og indtil videre eneste erfaring med at få noget for intet. Da jeg ikke følte mig udnyttet eller bondefanget af AA’erne, var jeg i stand til at gå i gang med programmet, fordomsfrit og med et åbent sind. De forlangte intet af mig, Hvad havde jeg at tabe? Jeg takker Gud for grundlæggernes store visdom, for de vidste alt om alkoholikerens foragt for manipulation.
