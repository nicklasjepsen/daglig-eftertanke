# 20. SEPTEMBER

**HØJERE MAGT SOM VEJLEDER**

> *Hvis du sørger for, at din forbindelse til ham er i orden, sker der store ting for dig og for utallige andre. Dette er de store kendsgerninger for os.*
> — ANONYME ALKOHOLIKERE, S. 166

Det forekom mig at være et umuligt forlangende at få det rette forhold til Gud. Min kaotiske fortid havde fyldt mig med skyld og anger, og jeg spekulerede på, hvordan “det her med Gud” kunne fungere. AA fortalte mig, at jeg burde lægge min vilje og mit liv over til Gud, sådan som jeg opfatter ham. Da jeg ikke havde nogen anden udvej, faldt jeg på knæ og bad: “Gud, det her kan jeg ikke selv. Hjælp mig!” Da jeg indrømmede min magtesløshed, fornemmede jeg et svagt lys i min sjæl, og så fik jeg villigheden til at lade Gud komme ind i mit liv. Da jeg fik Gud som vejleder, begyndte der at ske store ting, og jeg fandt begyndelsen til ædruelighed.
