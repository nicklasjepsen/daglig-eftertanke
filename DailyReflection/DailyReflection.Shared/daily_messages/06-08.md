# 8. JUNI

**AT ÅBNE FOR FORANDRING**

> *Ved at se ind i os selv får vi nye visioner, handling og nåde til at bearbejde de mørke og negative sider af*
> — SOM BILL SER PÅ DET, S. 10 OG 8

Jeg har fået en daglig udsættelse. Den er betinget af min åndelige tilstand, forudsat at jeg søger udvikling – ikke perfektion. For at forberede mig på forandring øver jeg mig i villighed, og det gør mig åben for forandring. Hvis jeg bliver klar over, at jeg har karakterdefekter, som hæmmer min brugbarhed i AA og mod andre, bliver jeg parat ved at meditere og modtage vejledning. Nogle af os forsøgte at holde fast ved vores gamle holdninger, men vi kom ingen vegne, før vi gav fuldstændig slip (Anonyme Alkoholikere, s. 71). For at give slip og lade Gud overtage behøver jeg kun at overgive mit gamle liv til ham. Jeg kæmper ikke længere og prøver heller ikke at kontrollere, men tror simpelthen på, at jeg med Guds hjælp har forandret mig, og at det gør mig villig at bekræfte denne tro. Jeg giver slip for at kunne fyldes med forståelse, lys og kærlighed, og jeg er parat til at møde morgendagen med håb.
