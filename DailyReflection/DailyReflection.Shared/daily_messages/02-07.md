# 7. FEBRUAR

**EN VEJ TIL TRO**

> *Ægte ydmyghed og et åbent sind kan lede os til troen, og hvert eneste AA-møde er en garanti for, at Gud vil give os vores sunde fornuft tilbage, hvis vi overgiver os helt til ham.*
> — 12 TRIN OG 12 TRADITIONER, S. 39

Min sidste druktur havde sendt mig på hospitalet, fuldstændig færdig. Så skete det, at jeg så mit liv passere revy for mit indre øje. Det gik op for mig, at alle de mareridt, jeg kunne huske, var noget, jeg havde gennemlevet i virkeligheden, når jeg drak. Min egenrådighed og min besættelse af alkohol havde drevet mig ned i en afgrund af hallucinationer, blackouts og desperation. Jeg var nu endelig slået ud, og jeg bad Gud om hjælp. Hans nærvær viste mig vejen til troen. Min besættelse af alkohol blev taget fra mig, og min paranoia er efterhånden forsvundet. Jeg er ikke længere bange. Jeg ved, at mit liv er sundt og normalt.
