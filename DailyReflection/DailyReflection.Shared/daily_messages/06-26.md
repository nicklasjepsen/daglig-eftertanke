# 26. JUNI

**EN GAVE, SOM BLIVER BEDRE MED TIDEN**

> *At drikke indebærer for de fleste almindelige mennesker løftet stemning, fællesskab og lystige stunder. Man giver slip på bekymringer, kedsomhed og problemer. Det er hyggeligt samvær med vennerne og følelsen af, at livet er dejligt.*
> — ANONYME ALKOHOLIKERE, S. 155

Jo mere jeg jagtede disse flygtige følelser ved hjælp af alkohol, des mere uopnåelige blev de. Men ved at anvende ovenstående ord om min ædruelighed, fandt jeg ud af, at det beskrev det fantastiske nye liv, som jeg havde fået igennem AA-programmet. Det bliver virkelig bedre én dag ad gangen. Den varme, den kærlighed og den glæde, som bliver udtrykt så enkelt med disse ord, vokser i bredde og dybde, hver gang jeg læser dem. Ædruelighed er en gave, der vokser med tiden.
