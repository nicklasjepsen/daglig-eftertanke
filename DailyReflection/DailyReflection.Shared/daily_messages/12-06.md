# 6. DECEMBER

**NÅR DET GÆLDER**

> *I takt med, at vi udviklede os yderligere, opdagede vi, at den bedste kilde til følelsesmæssig stabilitet var Gud. Vi fandt ud af, at tillid til hans grænseløse retfærdighed, tilgivelse og kærlighed var sund og virkede, når intet andet hjalp. Hvis vi virkelig havde tillid til Gud, kunne vi ikke ret godt spille Gud over for vores medmennesker. Vi ville heller ikke have behov for udelukkende at sætte vores lid til menneskelig beskyttelse og omsorg.*
> — 12 TRIN OG 12 TRADITIONER, S. 127‑128

Det er min erfaring, at når alle menneskelige ressourcer ser ud til at være opbrugt, er der altid én, som aldrig vil svigte mig. Desuden er han der altid til at dele min glæde og vise mig den rette vej. Jeg kan betro mig til ham med det, jeg ikke kan betro andre. Andre mennesker kan gøre mit velbefindende og min glæde større eller mindre, men det er kun Gud, der kan give mig den kærlige næring, jeg har brug for hver dag for min åndelige sundheds skyld.
