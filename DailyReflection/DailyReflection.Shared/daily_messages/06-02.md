# 2. JUNI

**VEJEN FØRER MIG OPAD**

> *Her er de trin, vi tog.*
> — ANONYME ALKOHOLIKERE, S. 72

Disse ord leder os hen mod de 12 trin. Med deres ligefremme enkelhed fejer de alle psykologiske og filosofiske betragtninger om trinenes berettigelse til side. De beskriver, hvad jeg gjorde: Jeg tog trinene, og resultatet var ædruelighed. Disse ord indebærer ikke, at jeg bør gå i mine forgængeres fodspor. De viser snarere, at her er en vej, jeg kan gå for at blive ædru, og at det er en vej, jeg selv må finde. Det er en ny vej, som fører op til et uendeligt lys på bjergets top. Trinene viser mig, hvor det er sikkert at gå, og hvordan jeg undgår faldgruber. De forsyner mig med det værktøj, jeg har brug for på de mange stadier af den rejse, som min sjæl må foretage alene. Når jeg taler om denne rejse, deler jeg erfaring, styrke og håb med andre.
