# 17. SEPTEMBER

**FRIHED FRA FRYGT**

> *Når vi med Guds hjælp roligt accepterede vores skæbne, opdagede vi, at vi kunne leve i fred med os selv og vise andre, der stadig led af den samme frygt, at de også kunne komme sig over den. Vi indså, at den frihed for frygt var vigtigere end frihed for pengenød.*
> — 12 TRIN OG 12 TRADITIONER, S. 134

Materielle værdier styrede mit liv i mange år, mens jeg drak. Jeg troede, at alt det jeg ejede ville gøre mig lykkelig; men alligevel følte jeg, at jeg stadig manglede noget, efter at jeg havde anskaffet det. Da jeg først kom ind i AA, opdagede jeg, at der fandtes en anden livsstil. Da jeg lærte at stole på andre mennesker, begyndte jeg at tro på en magt, der er større end mig selv. Troen befriede mig fra egoismen. Efterhånden som det materielle blev erstattet af åndelige gaver, blev mit liv til at håndtere. Da valgte jeg at dele mine erfaringer med andre alkoholikere.
