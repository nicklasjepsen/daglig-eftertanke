# 9. APRIL

**FRIHED FRA KONG ALKOHOL**

> *… bør vi aldrig tvivle på, at vi ikke er under pres …*
> — SOM BILL SER PÅ DET, S. 134

Den gang, jeg drak, levede jeg i åndelig, følelsesmæssig og sommetider fysisk isolation. Jeg havde konstrueret mit eget fængsel med tremmer af egenrådighed og selvforkælelse, og jeg kunne ikke komme ud. Når jeg af og til var tørlagt i en periode, troede jeg, at nu var jeg fri, men det viste sig, at det ikke var andet end et håb om orlov fra fængslet. Ægte frihed krævede villighed til at udføre alle de handlinger, der var nødvendige for at åbne låsen. Det var denne villighed og handling, der åbnede låsen og fjernede tremmerne for mig. Fortsat villighed og handling giver mig en slags prøveløsladelse, som dagligt forlænges, og som aldrig behøver at holde op.
