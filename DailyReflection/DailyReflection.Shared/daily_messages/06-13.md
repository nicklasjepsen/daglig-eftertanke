# 13. JUNI

**AT GØRE DET GODT IGEN PÅ DAGLIG BASIS**

> *“De pårørende bliver nærmest uden undtagelse neurotiske efter års samliv med en alkoholiker. Hele familien er til en vis grad syg”.*
> — ANONYME ALKOHOLIKERE, S. 129

Det er vigtigt, at jeg gør mig klart, at jeg som alkoholiker ikke kun skader mig selv, men også mine omgivelser. Det vil altid være vigtigt at gøre det godt igen over for min familie og over for familier til de alkoholikere, som stadig lider. At forstå den ødelæggelse, jeg har forvoldt, og at forsøge at udbedre skaderne vil være en livslang opgave. Min ædruelighed kan være et eksempel for andre og give dem håb og tro, så de kan hjælpe sig selv.
