# 25. MARTS

**ET LYKKELIGT OG TAKNEMMELIGT HJERTE**

> *Jeg prøver ihærdigt at holde fast ved sandheden i, at et lykkeligt og taknemmeligt hjerte ikke kan rumme stor indbildskhed. Når jeg er opfyldt af taknemmelighed, føler jeg en kærlighed, der er rettet mod andre. Det er den smukkeste følelse, vi nogensinde kan opnå.*
> — SOM BILL SER PÅ DET, S. 37

Jeg tror, at vi i Anonyme Alkoholikere er heldige, fordi vi konstant bliver mindet om, at det er nødvendigt at være taknemmelig, og om hvor vigtig taknemmelighed er for ædruelighed. Jeg er virkelig taknemmelig for den ædruelighed, Gud har givet mig gennem AA’s program, og jeg er glad for, at jeg kan give det videre, som blev givet mig for ingenting. Jeg er ikke kun taknemmelig for min ædruelighed, men også for den livskvalitet, min ædruelighed har givet mig. Gud har været så nådig at give mig både ædruelighed og et liv velsignet med fred og tilfredshed, ligesom han har givet mig evnen til at give og modtage kærlighed og muligheden for at tjene andre – i vores fællesskab, i min familie og i samfundet. På grund af alt det har jeg et lykkeligt og taknemmeligt hjerte.
