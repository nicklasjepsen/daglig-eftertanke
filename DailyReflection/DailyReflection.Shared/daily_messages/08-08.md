# 8. AUGUST

**VI LAVEDE EN LISTE …**

> *Vi lavede en liste over alle de mennesker, vi havde gjort fortræd …*
> — 12 TRIN OG 12 TRADITIONER, S. 87

Da jeg nærmede mig 8. trin, spekulerede jeg over, hvordan jeg kunne skrive alt det ned, som jeg havde gjort imod andre, da der var så mange, og nogle af dem ikke levede mere. Nogle af de skader, jeg havde påført andre, var ikke særlig slemme; men de generede mig. Det væsentlige i dette trin var at blive villig til at gøre hvad som helst for at gøre det godt igen, så godt jeg kunne på det tidspunkt. Hvor der er en vilje, er der en vej, så hvis jeg ønsker at få det bedre, må jeg læsse de skyldfølelser af, som jeg har. I et fredfyldt sind er der ikke plads til skyldfølelser. Ved hjælp af min højere magt, og hvis jeg er ærlig over for mig selv, kan jeg rense mit sind for disse følelser.
