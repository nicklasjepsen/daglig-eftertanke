# 27. JULI

**AT GIVE FRIVILLIGT**

> *Vi er hver især villige til at bringe de ofre, der er nødvendige for at sikre enheden i AA. Vi vil gøre dette, fordi vi har lært at elske Gud og hinanden.*
> — AA BLIVER VOKSEN, S. 259

Dengang jeg drak, var det ikke ligefrem min stærke side at holde mig selvforsørgende ved egen indsats. Hvis jeg dengang ofrede mig og gav af min tid eller mine egne penge, skulle jeg nok sørge for at gøre opmærksom på, hvad det kostede mig.Som nykommer i AA lærte jeg, at vi er nødt til at give det væk for at beholde det. Da jeg begyndte at indføre AA’s principper i min tilværelse, opdagede jeg hurtigt, at det var et privilegium at give noget til fællesskabet som et udtryk for den taknemmelighed, jeg følte i mit hjerte. Min kærlighed til Gud og til andre blev den motiverende faktor i mit liv, uden at jeg tænkte på at få noget til gengæld. Jeg er nu klar over, at når jeg giver med glæde, er det Guds måde at udtrykke sig på igennem mig.
