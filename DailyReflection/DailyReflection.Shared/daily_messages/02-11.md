# 11. FEBRUAR

**GRÆNSERNE FOR SELVTILLID**

> *Vi spurgte os selv, hvor den (frygten) kom fra. Var det ikke, fordi vores selvtillid havde svigtet os?*
> — ANONYME ALKOHOLIKERE, S. 80

Alle min karakterdefekter fjerner mig fra Guds vilje. Når jeg ignorerer min forbindelse med ham, står jeg alene, ansigt til ansigt med verden og min alkoholisme, og med det faktum, at jeg ikke kan klare det selv. Jeg har aldrig fundet tryghed og glæde gennem min egenrådighed, og det eneste, jeg får ud af det, er et liv med frygt og utilfredshed. Gud viser mig vejen tilbage til ham og til sindsroen og trøsten, som er hans gaver til os. Men først må jeg være villig til at erkende min frygt og forstå dens udspring og dens magt over mig. Jeg beder ofte Gud om hjælp til at forstå, hvad det er, der gør, at jeg fjerner mig fra ham.
