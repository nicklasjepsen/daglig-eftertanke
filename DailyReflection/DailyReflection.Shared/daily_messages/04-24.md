# 24. APRIL

**AT LÆRE AT ELSKE SIG SELV**

> *Alkoholisme var en ensom affære, selv om vi var omgivet af mennesker, der elskede os … Vi forsøgte at opnå følelsesmæssig tryghed ved enten at dominere eller være afhængige af andre … Vi søgte forgæves efter at opnå sikkerhed gennem en eller anden sygelig form for dominans eller afhængighed.*
> — SOM BILL SER PÅ DET, S. 252

Da jeg foretog min selvransagelse, opdagede jeg, at jeg havde en usund relation til de fleste mennesker i mit liv – mine venner og min familie for eksempel. Jeg følte mig altid isoleret og ensom. Jeg drak for at dulme den følelsesmæssige smerte.Ved at holde mig ædru, have en god sponsor og arbejde med de 12 trin blev jeg i stand til at opbygge min selvagtelse. Først lærte de 12 trin mig at blive min egen bedste ven, og da jeg var i stand til at elske mig selv, kunne jeg række ud og elske andre mennesker.
