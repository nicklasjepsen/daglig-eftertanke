# 20. NOVEMBER

**DIN VILJE – IKKE MIN**

> *Hvis vi alligevel beder om noget specifikt, er det klogt at tilføje: … “hvis det er din vilje”.*
> — 12 TRIN OG 12 TRADITIONER, S. 113

Jeg beder ganske enkelt om, at Gud vil give mig den bedste forståelse af hans vilje med mig i dag, og at jeg desuden må få den gave, det er også at kunne udføre den. I dagens løb kan jeg standse op, når jeg står over for situationer, som jeg skal håndtere, og beslutninger, som jeg skal tage, og gentage den enkle bøn: Din vilje ske – ikke min.Jeg bør altid huske på, at jeg er ansvarlig for indsatsen i enhver situation, og Gud er ansvarlig for resultatet. Jeg kan give slip og lade Gud ved ydmygt at gentage: Din vilje ske – ikke min. Når jeg tålmodigt og vedvarende søger hans vilje med mig, bliver jeg befriet for smerten ved egoistiske forventninger.
