# 13. SEPTEMBER

**AT REPARERE SKADEN**

> *Når vi tager 9. trin, vil vi få brug for god dømmekraft, et omhyggeligt valgt tidspunkt, mod og forsigtighed.*
> — 12 TRIN OG 12 TRADITIONER, S. 93

At gøre det godt igen kan ses på to måder: den ene består først og fremmest i at reparere skaden, for hvis jeg har beskadiget min nabos hegn, må jeg sørge for, at det bliver repareret, og det er den direkte måde. Den anden måde består i at ændre min opførsel, for hvis mine handlinger har gjort nogen fortræd, må jeg gøre en daglig indsats for ikke at gøre yderligere skade. På en indirekte måde reparerer jeg så at sige min opførsel. Hvilken måde er den bedste? Det eneste rigtige er at gøre begge dele, forudsat, at jeg ikke gør yderligere skade ved det. Når skaden er sket, så reparerer jeg simpelthen min opførsel. Ved at handle på denne måde ved jeg, at jeg gør et ærligt forsøg.
