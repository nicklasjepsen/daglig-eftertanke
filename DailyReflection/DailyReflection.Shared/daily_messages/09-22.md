# 22. SEPTEMBER

**EN UUDTØMMELIG ÅRE**

> *Vi var som den magre guldgraver, hvis sidste proviant er sluppet op – og så rammer hakken en guldåre. Der var ingen grænser for vores glæde over at have fundet det, der havde manglet i hele vores liv. Faderen føler, at han har fundet noget, der er endnu bedre end guld. For en tid vil han ikke dele det med nogen. Måske opdager han ikke med det samme, at han bare har set et glimt af en ubegrænset guldåre, som kun giver gevinst, hvis han graver resten af livet og insisterer på at forære hele udbyttet væk.*
> — ANONYME ALKOHOLIKERE, S. 135

Når jeg taler med en nykommer i AA, bliver jeg konfronteret med min fortid. Jeg ser smerten i nykommerens håbefulde øjne og rækker hånden frem, og så sker miraklet: Jeg bliver helbredt. Når jeg rækker ud mod denne ængstelige sjæl, forsvinder mine egne problemer.
