# 1. JUNI

**ÆNDRET LIVSSYN**

> *attitude*
> — ANONYME ALKOHOLIKERE, S. 94

Dengang jeg drak, var min holdning totalt egoistisk og selvcentreret. Mine fornøjelser og min bekvemmelighed kom i første række. Nu, hvor jeg er ædru, er min selvoptagethed begyndt at forsvinde. Hele min holdning til livet og til andre mennesker er ved at ændre sig. For mig står det første A i vores navn for attitude (holdning). Min holdning ændres ved hjælp af det andet A i vores navn, som står for action (handling). Ved at arbejde med trinene, gå til møder og bringe budskabet videre kan jeg få min sunde fornuft tilbage. Handling er det magiske ord. Hvis jeg har en positiv og hjælpsom holdning og regelmæssigt er aktiv i AA, kan jeg holde mig ædru og hjælpe andre til at opnå ædruelighed. Min holdning er nu, at jeg er villig til at gøre hvad som helst for at holde mig ædru.
