# 30. APRIL

**ET STORT PARADOKS**

> *Alkoholikere har let ved at dele erfaringer om lidelse og helbredelse med hinanden. Det er vores gave fra Gud, og det er udbredelsen til andre, som er ligesom os, der gør AA levende verden over.*
> — 12 TRIN OG 12 TRADITIONER, S. 160

Det store paradoks i AA er, at jeg ved, at jeg ikke kan beholde ædruelighedens fantastiske gave, medmindre jeg giver den videre. Mit højeste mål er at holde mig ædru. I AA har jeg intet andet mål, og vigtigheden af dette er et spørgsmål om liv eller død for mig. Hvis jeg viger fra dette mål, taber jeg. Men AA er ikke kun til for mig. AA er til for den alkoholiker, der stadig lider. Et meget stort antal alkoholikere, der er ved at komme sig, forbliver ædru ved at dele erfaringer med andre alkoholikere. Min vej til helbredelse består i at vise andre AA’ere, at når jeg deler med dem, vokser vi med hjælp fra en højere magt. På den måde er vi på vej mod et bedre liv.
