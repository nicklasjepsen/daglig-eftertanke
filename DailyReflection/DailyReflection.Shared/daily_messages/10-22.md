# 22. OKTOBER

**ÆGTE TOLERANCE**

> *Langt om længe begynder vi at indse, at alle mennesker, også vi, til en vis grad er følelsesmæssigt syge og desuden ofte tager fejl. Så får vi øjnene op for ægte tolerance og forstår, hvad ægte næstekærlighed egentlig betyder.*
> — 12 TRIN OG 12 TRADITIONER, S. 102

Jeg fik den tanke, at alle mennesker i nogen grad er følelsesmæssigt syge. Hvordan kan vi være andet? Hvem af os er åndeligt perfekt? Hvem er fysisk perfekt? Hvordan skulle nogen af os kunne være følelsesmæssigt perfekt? Hvad andet kan vi derfor gøre end at bære over med hinanden og at behandle hinanden, som vi gerne selv vil behandles i samme situation? Det er det, kærlighed i virkeligheden er.
