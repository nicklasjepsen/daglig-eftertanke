# 17. FEBRUAR

**KÆRLIGHEDEN I DERES ØJNE**

> *Nogle af os vil ikke tro på Gud, andre kan ikke. Andre igen, som tror på, at Gud eksisterer, har ikke nogen som helst tillid til, at han vil udføre det mirakel.*
> — 12 TRIN OG 12 TRADITIONER, S. 30

Jeg så de forandringer, der skete med de nykommere, der kom ind i fællesskabet. Det hjalp mig til at give slip på min frygt og ændre min negative holdning til en positiv. Jeg kunne se kærligheden i deres øjne, og jeg var imponeret over, hvor meget deres ædruelighed, en dag ad gangen, betød for dem. De havde set nøgternt på 2. trin og var kommet til at tro på, at en magt større end dem selv gav dem deres sunde fornuft tilbage. Det gav mig troen på fællesskabet og håbet om, at det også ville virke for mig. Jeg indså, at Gud var en kærlig Gud og ikke den straffende Gud, som jeg frygtede, før jeg kom til AA. Jeg fandt også ud af, at han havde været med mig alle de gange, jeg havde haft problemer, før jeg kom til AA. I dag ved jeg, at det var ham, der ledte mig hen til AA, og at jeg er et mirakel.
