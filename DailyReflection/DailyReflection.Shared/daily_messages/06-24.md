# 24. JUNI

**EN ÅNDELIG BØRNEHAVEKLASSE**

> *Vi driver kun en åndelig børnehaveklasse, hvor mennesker får mulighed for at komme ud af drikkeriet og finde nåden til at fortsætte livet på en bedre måde.*
> — SOM BILL SER PÅ DET, S. 95

Da jeg startede i AA, styrede alkohol mit liv, og jeg ønskede at komme fri af min besættelse, men jeg anede ikke hvordan. Jeg besluttede, at jeg ville blive ved med at gå til møder, indtil jeg fandt ud af, hvordan de, der havde gået vejen før mig, holdt sig ædru. Pludselig kom jeg til at tænke på Gud! Jeg fik at vide, at jeg skulle have en højere magt, men jeg havde ingen idé om, hvordan sådan én så ud. Jeg fandt ud af, at der er mange højere magter. Jeg fik at vide, at jeg skulle finde Gud, som jeg opfatter ham, og at der ikke var noget dogme omkring guddommelighed i AA. Jeg fandt det, der virkede for mig, og så bad jeg denne magt give mig min sunde fornuft tilbage. Min besættelse af alkohol forsvandt, jeg lærte at leve et ædru liv, og mit liv gik videre – én dag ad gangen.
