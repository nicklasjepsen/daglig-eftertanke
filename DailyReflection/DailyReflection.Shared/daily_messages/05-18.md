# 18. MAJ

**FRIHED TIL AT VÆRE MIG SELV**

> *Hvis vi er omhyggelige med denne del af vores udvikling, vil vi blive forbavsede, før vi er kommet halvvejs igennem. Vi vil opleve en ny frihed og en ny glæde.*
> — ANONYME ALKOHOLIKERE, S. 94

Den første virkelige frihed for mig er, at jeg ikke behøver at drikke i dag. Hvis jeg oprigtigt ønsker den frihed, må jeg arbejde med de 12 trin, og derigennem vil jeg opleve glæden ved denne frihed – sommetider hurtigt, sommetider langsomt. Andre former for frihed vil følge efter, og det er en ny glæde at lave en liste over dem. Jeg fik en ny frihed i dag, nemlig friheden til at være mig selv. Jeg har frihed til at være den bedste udgave af mig selv, jeg nogensinde har været.
