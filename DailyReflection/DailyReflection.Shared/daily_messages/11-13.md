# 13. NOVEMBER

**AT SE UD OVER SIG SELV**

> *Vi beder især om, at vi må undgå egoisme, og vi gør os umage for ikke at bede om noget, der kun er til os selv. Men hvis der derimod også er andre, der får gavn af det, er det i orden. Vi sørger omhyggeligt for ikke at bede om noget, der kun er til vores egen fordel.*
> — ANONYME ALKOHOLIKERE, S. 97

Som aktiv alkoholiker lod jeg egoismen styre mit liv. Jeg var så styret af mit drikkeri og andre egoistiske vaner, at andre mennesker og moralske principper kom i anden række. Nu beder jeg i højere grad for andre mennesker end for det, der er til gavn for mig selv. Det giver mig selvdisciplin til at give slip på mine egoistiske vaner, til at interessere mig for mine medmennesker, og til at forberede mig på den dag, hvor jeg skal give slip på alle jordiske bånd.
