# 31. MAJ

**VILLIGHED TIL AT TJENE ANDRE**

> *… vores fællesskab har besluttet, at det kun har et eneste hovedformål – at give budskabet videre til dem, der ikke ved, at der findes en løsning.*
> — 12 TRIN OG 12 TRADITIONER, S. 160

Frihedens lys skinner klart på mine AA-venner, når vi udfordrer hinanden til at komme videre. Trinene til selvudvikling begynder i det små, men hvert trin er med til at bygge den stige, der fører os op fra fortvivlelsens afgrund, op til nyt håb. Ærlighed bliver mit redskab til at befri mig for de lænker, der bandt mig. En sponsor, der lytter forstående, kan hjælpe mig til virkelig at høre det budskab, der viser vejen til frihed.Jeg beder Gud om mod til at leve på en sådan måde, at fællesskabet kan være et vidnesbyrd om hans nåde. Gennem en villighed til at tjene andre giver denne opgave mig mulighed for at dele den gave, mit velbefindende er.
