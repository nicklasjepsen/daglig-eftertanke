# 21. MARTS

**MATERIELT OG ÅNDELIGT VELVÆRE**

> *Den åndelige fremgang kommer først. Efter den følger den materielle. Det er*
> — Frygt for … økonomisk usikkerhed forlader os. ANONYME ALKOHOLIKERE, S. 95

At få frygt reduceret eller fjernet og at få økonomisk fremgang er to forskellige ting. Da jeg var ny i AA, blandede jeg de to ting sammen. Jeg troede, at frygten først ville forlade mig, når jeg begyndte at tjene penge. En dag, hvor jeg sad og tyggede på mine økonomiske problemer, sprang en anden linje fra Store Bog mig i øjnene: Den åndelige fremgang kommer først. Efter den følger den materielle. Det er aldrig omvendt (s. 133). Jeg forstod pludselig, at dette løfte var en garanti. Jeg kunne se, at prioriteterne blev sat i den rigtige rækkefølge, at åndelig fremgang ville mindske min overvældende frygt for at blive subsistensløs, ligesom den mindskede mange andre ting, jeg nærede frygt for.I dag prøver jeg at bruge de evner, Gud gav mig, til gavn for andre. Jeg har opdaget, at det er det, andre mennesker hele tiden har værdsat. Jeg prøver at huske, at jeg ikke længere arbejder for mig selv. Jeg kan kun bruge af den rigdom, Gud har skabt; jeg har aldrig ejet den. Formålet med mit liv er mere tydeligt, når jeg bare arbejder for at hjælpe, ikke for at besidde.
