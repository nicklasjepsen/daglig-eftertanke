# 30. JANUAR

**FRIHED FRA – FRIHED TIL**

> *Vi vil opleve en ny frihed …*
> — ANONYME ALKOHOLIKERE, S. 94

Frihed er for mig både frihed fra og frihed til. Den første frihed, jeg nyder, er friheden fra at være slave af alkohol. Hvilken lettelse! Så begynder jeg at opleve frihed fra frygt – frygt for mennesker, for økonomisk usikkerhed, for forpligtelser, for ikke at lykkes, for at blive vraget. Derefter begynder jeg at nyde frihed til – frihed til at vælge at være ædru i dag, frihed til at være mig selv, frihed til at sige min mening, til at opleve sindsro, til at elske og blive elsket samt frihed til at udvikle mig åndeligt. Men hvordan kan jeg opnå disse friheder? Store Bog siger klart, at før jeg er halvvejs færdig med at gøre det godt igen, vil jeg begynde at føle en ny frihed, der ikke er den gamle frihed til at gøre, som det passede mig, uden hensyn til andre. Det er en ny frihed, der lader løfterne i mit liv gå i opfyldelse. Hvilken glæde det er at være fri!
