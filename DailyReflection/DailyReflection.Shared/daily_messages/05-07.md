# 7. MAJ

**RESPEKT FOR ANDRE**

> *De sider af vores historie fortæller vi til nogen, som vil forstå det uden at være følelsesmæssigt involveret. Vores metode er at være hårde mod os selv, men altid hensynsfulde overfor andre.*
> — ANONYME ALKOHOLIKERE, S. 86

Det, jeg får ud af dette citat, er respekt for andre mennesker. Jeg må gå hele vejen for at gøre mig selv fri, hvis jeg ønsker at finde den fred i sindet, som jeg har søgt så længe. Men dette må ikke ske på andres bekostning. Selviskhed hører ikke hjemme i AA’s livsstil.Når jeg skal tage 5. trin, er det klogest at vælge en person, med hvem jeg har fælles mål. Det kunne forsinke min åndelige udvikling, hvis vedkommende ikke forstår mig, og jeg kunne komme i fare for et tilbagefald. Derfor beder jeg om åndelig vejledning, før jeg vælger den mand eller kvinde, som jeg vil betro mig til.
