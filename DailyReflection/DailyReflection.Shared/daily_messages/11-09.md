# 9. NOVEMBER

**AT TRÆDE UD I LYSET**

> *Men først og fremmest har vi brug for lyset; intet kan gro i mørke. Meditation er*
> — SOM BILL SER PÅ DET, S. 10

Somme tider synes jeg ikke, jeg har tid til bøn og meditation, og jeg glemmer, at jeg altid havde tid til at drikke. Det er muligt at få tid til alt det, jeg gerne vil, hvis jeg ønsker det stærkt nok. Når jeg begynder på min sædvanlige bøn og meditation, er det en god idé at afsætte lidt tid. Om morgenen læser jeg en side i vores litteratur, og om aftenen takker jeg Gud, når jeg går i seng. Efterhånden som bønnen bliver en vane, bruger jeg længere tid på den, uden at jeg overhovedet bemærker det indhug, den gør i min travle dag. Hvis jeg har svært ved at bede, gentager jeg blot fadervor, fordi det faktisk dækker alt. Så tænker jeg på, hvad jeg kan være taknemmelig over og siger et par ord som tak.Jeg behøver ikke at gå i enrum for at bede. Det kan gøres selv i et lokale fyldt med mennesker. Jeg fjerner bare mig selv mentalt et øjeblik. Efterhånden som jeg fortsætter med at praktisere bøn, vil jeg komme så langt. at jeg ikke behøver ord, for Gud er i stand til at høre mine tanker gennem stilhed, og det gør han.
