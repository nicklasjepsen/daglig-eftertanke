# 1. JULI

**AT GØRE VORES BEDSTE I DAG**

> *De principper, vi har formuleret, er retningslinjer for, hvordan man gør fremskridt.*
> — ANONYME ALKOHOLIKERE, S. 73

Ligesom en billedhugger bruger forskellige redskaber for at opnå den ønskede virkning, når han skaber et kunstværk, bruger jeg AA’s 12 trin til at skabe resultater i mit eget liv. Jeg lader ikke livets problemer opsluge mig, heller ikke omfanget af det arbejde, der venter. Jeg føler mig tryg ved visheden om, at mit liv er i hænderne på min højere magt, en mesterlig håndværker, som former de forskellige sider af min tilværelse til et enestående kunstværk. Når jeg arbejder med programmet, er jeg tilfreds med at vide, at når vi gør vores bedste i dag, gør vi alt, hvad Gud forventer.
