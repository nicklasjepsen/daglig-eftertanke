# 29. MARTS

**BETROEDE TJENERE**

> *De er tjenere, og de har det ofte utaknemmelige privilegium at gøre arbejdet i gruppen.*
> — 12 TRIN OG 12 TRADITIONER, S. 143

I Zorba, grækeren, beskriver Nikos Kazantzakis et møde mellem sin hovedperson og en gammel mand, der har travlt med at plante et træ. Hvad er det, du laver? spørger Zorba. Den gamle mand svarer: Du kan udmærket se, hvad jeg laver, min søn, jeg planter et træ. – Men hvorfor planter du et træ?, spørger Zorba, hvis du ikke har mulighed for at se det bære frugt? Og den gamle mand svarer: Min søn, jeg lever som om jeg aldrig skulle dø. Svaret fremkalder et svagt smil på Zorbas læber, og mens han går videre, udbryder han med en antydning af ironi: Det var mærkeligt – jeg lever, som om jeg skulle dø i morgen!Som medlem af Anonyme Alkoholikere har jeg opdaget, at vores 3. arv er en frugtbar muld. Her kan jeg plante ædruelighedens træ. De frugter, jeg høster, er herlige: Fred, tryghed, forståelse og 24 timers tilfredshed. Desuden får jeg evnen til at lytte med et fornuftigt sind til samvittighedens stemme, når den stille og blidt siger til mig: Du bør bruge dine kræfter i service. Der er andre end dig, der må plante og høste.
