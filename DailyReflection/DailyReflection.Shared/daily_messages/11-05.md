# 5. NOVEMBER

**KVALITETEN AF TROEN**

> *Svaret handler mere om kvaliteten af troen … Vi havde aldrig i nogen dyb og betydningsfuld forstand gjort status over os selv … Vi havde ikke engang bedt ordentligt. Vi havde altid sagt: “Opfyld mine ønsker” …, i stedet for: “Din vilje ske”.*
> — 12 TRIN OG 12 TRADITIONER, S. 37 OG 38

Gud skænker mig ikke materielle goder, han tager ikke min lidelse fra mig eller sparer mig for katastrofer, men han giver mig et godt liv, evnen til at håndtere det og fred i sjælen. Mine bønner er enkle: For det første udtrykker de min taknemmelighed over de gode ting i mit liv, hvor svært det end er at få øje på dem, og for det andet beder jeg kun om styrke og visdom til at udføre hans vilje. Han svarer med løsninger på mine problemer og støtter min evne til at komme igennem daglige frustrationer med en sindsro, som jeg ikke troede fandtes, og med styrke til at praktisere AA’s principper i mit daglige liv.
