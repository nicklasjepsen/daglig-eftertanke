# 5. FEBRUAR

**EN HERLIG BEFRIELSE**

> *I det øjeblik, jeg holdt op med at diskutere, kunne jeg begynde at se og føle. Lige dér begyndte 2. trin lidt efter lidt at blive en del af mit liv. Jeg kan ikke sige hvordan eller ved hvilken lejlighed eller præcis hvilken dag, jeg begyndte at tro på en magt større end mig selv, men jeg har i hvert fald fået den tro nu. Det eneste, jeg skulle gøre for at få den, var at holde op med at stritte imod og praktisere resten af AA’s program så entusiastisk, som jeg nu kunne.*
> — 12 TRIN OG 12 TRADITIONER, S. 32

Efter, at jeg i årevis havde tilladt min egenrådighed at gå sine egne veje, blev 2. trin for mig en vidunderlig befrielse fra at være helt alene. Nu er der ikke længere noget, der er uoverstigeligt eller smertefuldt. Der er altid én, jeg kan dele livets byrder med. 2. trin betød, at Gud gav mig styrke, og jeg ved nu, at mit vanvid og mit ego var forbundne på en mærkelig måde. For at frigøre mig fra det første måtte jeg overlade det sidste til én med langt bredere skuldre end mine egne.
