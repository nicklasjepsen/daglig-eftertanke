# 24. FEBRUAR

**ET TAKNEMMELIGT HJERTE**

> *Jeg prøver ihærdigt at holde fast ved sandheden i, at et lykkeligt og taknemmeligt hjerte ikke kan rumme stor indbildskhed. Når jeg er opfyldt af taknemmelighed, føler jeg en kærlighed, der er rettet mod andre. Det er den smukkeste følelse, vi nogensinde kan opnå.*
> — SOM BILL SER PÅ DET, S. 37

Min sponsor sagde til mig, at jeg skulle være en taknemmelig alkoholiker og altid have en taknemmelig indstilling – at taknemmelighed var den vigtigste del af ydmygheden, og at ydmygheden var den vigtigste del af anonymiteten. Anonymitet er det åndelige grundlag for alle vores traditioner, der til stadighed minder os om, at princippet går forud for personen. Derfor begynder jeg hver morgen med at gå ned på knæ og takke Gud for tre ting: Jeg lever, jeg er ædru, og jeg er medlem af AA. Desuden prøver jeg at leve med en taknemmelig indstilling og fuldt ud nyde de næste 24 timers AA-livsstil. AA er ikke noget, jeg har tilsluttet mig. Det er noget, jeg lever.
