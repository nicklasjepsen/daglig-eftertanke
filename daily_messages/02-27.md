# 27. FEBRUAR

**EN ENESTÅENDE STABILITET**

> *Hvem styrer AA? … Så læser disse praktiske mennesker 2. tradition og opdager, at den eneste autoritet i AA er en kærlig Gud, sådan som han udtrykker sig i vores gruppesamvittighed … Den ældre statsmand ser visdommen i gruppens beslutning om at klare sig selv og er ikke krænket over sin reducerede status. Hans vurdering bygger på betydelig erfaring og er sund. Han er parat til at sidde roligt på sidelinjen og tålmodigt afvente udviklingen.*
> — 12 TRIN OG 12 TRADITIONER, S. 141 OG 144

De 12 trin og 12 traditioner er det stof, der udgør helbredelsen fra alkoholisme. Efterhånden, som jeg begyndte at komme mig, blev jeg klar over, at denne nye kappe var skræddersyet til mig. De ældre i gruppen kom forsigtigt med forslag, når jeg ikke kunne komme videre. De erfaringer, som alle delte, blev grundlaget for venskaber, som jeg værdsætter. Jeg ved, at fællesskabet er parat og klædt på til at hjælpe den lidende alkoholiker ved alle livets korsveje. I denne verden med alle dens problemer udgør denne vished en unik stabilitet. Jeg sætter ædruelighedens gave højt. Jeg er Gud taknemmelig for den styrke, jeg modtager i et fællesskab, som i sandhed eksisterer til gavn for alle medlemmer.
