# 3. NOVEMBER

**AT FOKUSERE OG LYTTE**

> *Der er en direkte forbindelse mellem selvransagelse, meditation og bøn. Hver for sig kan disse øvelser bringe dyb lettelse og trøst.*
> — 12 TRIN OG 12 TRADITIONER, S. 108

Hvis jeg begynder med min selvransagelse, får jeg helt sikkert ydmyghed nok til at bede og meditere – fordi jeg forstår og føler mit behov for det. Der er nogen, der ønsker at begynde og slutte med bøn og tage selvransagelsen og meditationen ind imellem, mens andre starter med meditation, idet de lytter til råd fra Gud angående deres skjulte eller ikke erkendte defekter. Andre igen skriver eller taler om deres defekter og slutter med en bøn med tak og lovprisning. Disse tre enheder – selvransagelse, meditation og bøn – danner en cirkel uden begyndelse eller slutning. Uanset hvor eller hvordan, jeg starter, kommer jeg til sidst til mit endelige mål – et bedre liv.
