# 6. FEBRUAR

**SAMLINGSPUNKTET**

> *Derfor er 2. trin samlingspunktet for os alle sammen. Uanset om vi er agnostikere, ateister eller tidligere troende, kan vi stå sammen om dette trin.*
> — 12 TRIN OG 12 TRADITIONER, S. 39

Jeg føler, at AA’s program er inspireret af Gud, og at Gud er til stede ved alle AA-møder. Jeg ser, tror og ved nu, at AA virker, for jeg har holdt mig ædru i dag. Jeg betror mit liv til AA og til Gud, når jeg går til møde. Hvis Gud er i mit og alle andres hjerter, så er jeg en lille del af en helhed, og så er jeg ikke forskellig fra de andre. Hvis Gud er i mit hjerte, og han taler til mig igennem andre mennesker, så må jeg også være Guds forbindelse til andre mennesker. Jeg bør forsøge at udføre hans vilje ved at leve efter åndelige principper, og belønningen vil være sund fornuft og følelsesmæssig ædruelighed.
