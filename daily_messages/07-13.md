# 13. JULI

**YDMYGHED ER EN GAVE**

> *Så længe vi stolede mest på os selv, var en ægte tillid til en højere magt udelukket. Den vigtigste ingrediens i al ydmyghed manglede, nemlig ønsket om at søge og udføre Guds vilje.*
> — 12 TRIN OG 12 TRADITIONER, S. 81

Da jeg begyndte i AA, ønskede jeg at finde noget af den flygtige egenskab, som kaldes ydmyghed. Jeg var ikke klar over, at jeg søgte ydmyghed, fordi jeg troede, at den ville hjælpe mig til at få det, jeg ville have, og at jeg ville gøre hvad som helst for andre, hvis jeg vidste, at Gud på en eller anden måde ville belønne mig. Nu prøver jeg at minde mig selv om, at de mennesker, jeg møder i dagens løb, er lige så tæt på Gud, som jeg nogensinde vil komme i min tid på denne jord. Jeg har brug for at bede om kendskab til Guds vilje i dag, og jeg har brug for at indse, hvordan mine erfaringer med håb og smerte kan hjælpe andre mennesker. Hvis jeg kan gøre det, behøver jeg ikke at lede efter ydmyghed. Den har fundet mig.
