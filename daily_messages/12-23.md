# 23. DECEMBER

**REHABILITERING, ENHED OG SERVICE**

> *Vores 12. trin – at bære budskabet videre – er den grundlæggende service, AA-fællesskabet yder. Dette er vores hovedformål og hovedårsagen til vores eksistens.*
> — THE LANGUAGE OF THE HEART, S. 160

Jeg takker Gud for dem, der kom før mig, og som har lært mig aldrig at glemme de tre overleveringer: rehabilitering, enhed og service. I min hjemmegruppe blev denne tredelte arv beskrevet på et skilt med følgende ordlyd: Tag en trebenet skammel og prøv at få den til at balancere på et eller to ben. Vores tredelte arv må bevares intakt. Under rehabiliteringen bliver vi ædru sammen, i enhed arbejder vi sammen til gavn for vores trin og traditioner, og gennem service giver vi det videre for intet, som vi selv har fået.En af de største gaver i mit liv har været at lære, at jeg ikke har noget budskab at give videre, hvis ikke min helbredelse foregår i harmoni med AA’s principper.
