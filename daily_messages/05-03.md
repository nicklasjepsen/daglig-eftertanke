# 3. MAJ

**AT GØRE RENT BORD**

> *På en eller anden måde virker det ikke nær så flovt at være alene med Gud som at stå over for et andet menneske. Før vi rent faktisk sætter os ned og taler højt om dét, vi så længe har skjult, er vores villighed til at gøre rent bord stadig overvejende teoretisk.*
> — 12 TRIN OG 12 TRADITIONER, S. 67

Det var ikke usædvanligt for mig at tale med Gud – og med mig selv – om mine karakterdefekter. Men at sætte mig over for et andet menneske og tale åbent om disse meget private ting var langt sværere. Mens det stod på, følte jeg imidlertid en lettelse, der lignede den, jeg havde følt, da jeg første gang indrømmede, at jeg var alkoholiker. Jeg begyndte at forstå programmets åndelige betydning, og at dette trin kun var en introduktion til det, der nu ville komme i de resterende syv trin.
