# 2. OKTOBER

**DEN AFGØRENDE TEST**

> *Mens vi tager de første ni trin, forbereder vi os på at opleve et nyt liv. Men når vi nærmer os 10. trin, begynder vi at praktisere vores AA-livsstil dag for dag i medgang og modgang. Så står vi over for den afgørende test: Kan vi forblive ædru, i følelsesmæssig balance, og være ordentlige mennesker under alle betingelser?*
> — 12 TRIN OG 12 TRADITIONER, S. 98

Jeg ved, at løfterne går i opfyldelse i mit liv; men jeg vil gerne vedligeholde og udvikle dem ved at praktisere 10. trin på daglig basis. Jeg har lært af dette trin, at hvis jeg bliver oprørt, er der noget i vejen med mig selv. Andre mennesker er måske også forkert på den, men jeg kan kun tage mig af mine egne følelser. Når jeg bliver såret eller vred, må jeg hele tiden lede efter årsagen hos mig selv, og så må jeg indrømme og rette mine fejl. Det er ikke nemt; men så længe jeg ved, at jeg udvikler mig åndeligt, kan jeg sige til mig selv, at jeg har gjort det godt. Jeg har fundet ud af, at smerte er en ven. Den fortæller mig, at der er noget galt følelsesmæssigt, på samme måde som en fysisk smerte fortæller mig, at der er noget galt rent fysisk. Når jeg handler på passende måde ud fra de 12 trin, forsvinder smerten lidt efter lidt.
