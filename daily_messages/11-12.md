# 12. NOVEMBER

**TANKER OM MORGENEN**

> *Spørg ham i din morgenmeditation, hvad du hver dag kan gøre for den, der stadig lider.*
> — ANONYME ALKOHOLIKERE, S. 166

I mange år grundede jeg over, hvad Guds vilje var med mig, for jeg troede, at jeg var bestemt for noget stort. Når alt kom til alt, havde jeg så ikke tidligt fået at vide, at jeg var udvalgt, fordi jeg var blevet født ind i en bestemt tro? Ved at se på ovenstående citat gik det endelig op for mig, at Guds vilje med mig simpelthen er, at jeg praktiserer 12. trin på daglig basis. Desuden blev jeg klar over, at jeg skulle gøre dette, så godt jeg overhovedet kunne. Jeg fandt hurtigt ud af, at denne livsstil hjælper mig til at forholde mig til det, jeg skal gøre i dag.
