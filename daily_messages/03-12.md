# 12. MARTS

**EN PLAN FOR DAGEN**

> *Når vi vågner, tænker vi på de næste 24 timer. Vi overvejer vores planer for dagen. Før vi går i gang, beder vi Gud om at lede vores tanker. Vi beder især om, at de må være fri for selvmedlidenhed, uærlighed og egoistiske motiver.*
> — ANONYME ALKOHOLIKERE, S. 96‑97

Hver eneste dag beder jeg Gud tænde sin kærlighed i mig, så denne kærlighed, der brænder lyst og klart, kan oplyse mine tanker, og jeg bedre kan udføre hans vilje. I dagens løb, når jeg lader omstændighederne gå ud over mit humør, beder jeg Gud indprente i min bevidsthed, at jeg kan begynde forfra når som helst, jeg ønsker det; hundrede gange om nødvendigt.
