# 14. MARTS

**SLUTSTENEN**

> *Han er faderen, og vi er hans børn. De fleste gode idéer er enkle, og denne idé var slutstenen til den nye triumfbue, som vi går igennem på vej til friheden.*
> — ANONYME ALKOHOLIKERE, S. 75

Slutstenen er det kileformede stykke i det højeste punkt på buen, der låser de andre stykker fast. De andre stykker er trinene et, to og fire, til og med 12. På en måde lyder det, som om 3. trin er det vigtigste trin, og at de andre 11 er afhængige af det tredje. I virkeligheden er 3. trin faktisk bare et af 12. Det er slutstenen; men uden de 11 andre sten til at bygge fundament og sider vil der ikke blive nogen bue, hvad enten der er en slutsten eller ej. Ved at arbejde dagligt med alle 12 trin kan jeg se den triumfbue, der venter på mig, når jeg går igennem den til endnu en dag i frihed.
