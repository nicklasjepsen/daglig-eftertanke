# 10. FEBRUAR

**DET ER IKKE MIG, DER BESTEMMER FARTEN**

> *Da vi blev afhængige af alkohol og var ramt af en krise, som vi selv var skyld i og ikke kunne komme udenom, var vi nødt til at se i øjnene, at Gud er alt, eller også er han intet. Gud findes, eller Gud findes ikke. Hvad skulle vi vælge?*
> — ANONYME ALKOHOLIKERE, S. 67

I dag er mit valg Gud. Han er alt. Det er jeg virkelig taknemmelig for. Når jeg tror, at det er mig, der bestemmer farten, lukker jeg Gud ude af mit liv. Jeg beder om, at jeg vil kunne huske netop det, når jeg en gang imellem bliver for opslugt af mig selv. Det vigtigste er, at jeg i dag er villig til at følge de åndelige retningslinjer, og at Gud er alt. Da jeg på egen hånd prøvede at holde op med at drikke, lykkedes det aldrig. Med Gud og AA lykkes det. Det er en enkel tankegang for en kompliceret alkoholiker som mig.
