# 31. MARTS

**INGEN NÆGTEDE MIG KÆRLIGHED**

> *Ifølge tidsregningen i AA var det år to … En nykommer dukkede op i en af grupperne … det viste sig snart, at han var et desperat tilfælde. Han ville bare først og fremmest gerne have det godt … ”Jeg har nemlig endnu en afhængighed, og den er endnu mere skamfuld end alkoholisme, så I vil måske slet ikke have mig med.”*
> — 12 TRIN OG 12 TRADITIONER, S. 151

Jeg kom til jer – som hustru, mor og kvinde, der havde forladt mand, børn og familie. Jeg var en drukkenbolt, et pillevrag og et nul. Menalligevel var der ingen, der nægtede mig kærlighed, omsorg og en følelse af at høre til. Ved Guds nåde, en god sponsors kærlighed og en hjemmegruppe kan jeg i dag sige, at jeg – ved jer AA’eres hjælp – er hustru, mor, bedstemor og kvinde. Ædru. Ude af pillemisbrug. Ansvarlig.Uden en højere magt, som jeg fandt i fællesskabet, ville mit liv være meningsløst. Jeg er dybt taknemmelig for at være et fast medlem af Anonyme Alkoholikere.
