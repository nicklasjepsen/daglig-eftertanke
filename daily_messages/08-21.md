# 21. AUGUST

**VI KAN KUN FORSØGE**

> *Jeg opnåede stabilitet ved at forsøge at give, ikke ved at kræve at få.*
> — THE BEST OF BILL, S. 46‑47

Tilværelsen er god mod mig, så længe jeg af hele mit hjerte og hele min sjæl forsøger at give videre til andre, hvad der blev givet mig, og ikke forlanger noget til gengæld. Før jeg kom ind i AA’s program, kunne jeg aldrig give uden at forlange noget til gengæld. Jeg kunne ikke forestille mig, at når jeg først begyndte at give frit af mig selv, ville jeg også begynde at modtage, uden at jeg nogensinde forventede eller krævede noget som helst. Det jeg får i dag, er stabilitet på samme måde, som Bill fik den: i mit AA‑program; inde i mig selv; men mest af alt i mit forhold til min højere magt, som jeg vælger at kalde Gud.
