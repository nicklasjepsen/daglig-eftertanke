# 8. APRIL

**AT SE IND I OS SELV**

> *Vi ønsker at finde ud af, nøjagtigt hvordan, hvornår og hvor vores naturlige ønsker har forkvaklet os. Vi ønsker at se ærligt på den elendighed, de har givet andre mennesker og os selv. Når vi kender vores følelsesmæssige handicaps, kan vi arbejde på at rette op på dem.*
> — 12 TRIN OG 12 TRADITIONER, S. 49

I dag er jeg ikke længere slave af alkohol, og dog er der stadig så mange ting, der truer med at gøre mig til slave – mit ego, mine ønsker og begær, selv mine drømme. Og alligevel kan jeg ikke eksistere uden drømme. Uden drømme er der intet, der fortsat kan drive mig fremad.Jeg må se ind i mig selv for at frigøre mig. Jeg må bede om Guds kraft til at se den person i øjnene, som jeg har frygtet mest: mit sande jeg, det menneske, jeg er skabt af Gud til at være. Med mindre jeg kan det – eller indtil jeg gør det – vil jeg altid være på flugt og aldrig være virkelig fri. Jeg beder dagligt Gud om at vise mig en sådan frihed.
