# 5. SEPTEMBER

**FØLELSESMÆSSIG BALANCE**

> *Vi gik direkte til disse mennesker og gjorde det godt igen, hvor det var muligt …*
> — 12 TRIN OG 12 TRADITIONER, S. 93

Når jeg ser tilbage på den gang, jeg drak, kan jeg huske mange mennesker, som jeg tilfældigt kom i berøring med, men som jeg generede med min vrede og sarkasme. Disse mennesker kan jeg ikke opspore, og det er ikke muligt at gøre det godt igen over for dem. Den eneste måde, jeg kan gøre det godt igen over for dem, og den eneste ændring til det bedre, jeg kan tilbyde, er at gøre det indirekte. Det vil sige, at jeg gør det over for andre mennesker, hvis vej kortvarigt krydser min. Når jeg til enhver tid opfører mig høfligt og venligt, hjælper det mig til at leve i følelsesmæssig balance – i fred med mig selv.
