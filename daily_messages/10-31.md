# 31. OKTOBER

**UNDGÅ STRIDSSPØRGSMÅL**

> *Historien viser tydeligt, hvordan stridende nationer og grupper til syvende og sidst gik i opløsning, fordi deres struktur var sådan, at de blev lokket ind i polemik. Andre faldt fra hinanden af ren og skær selvretfærdighed, mens de prøvede at påtvinge resten af menneskeheden et tusindårsrige efter deres eget hoved.*
> — 12 TRIN OG 12 TRADITIONER, S. 186

Som AA-medlem og sponsor ved jeg, at jeg virkelig kan gøre skade, hvis jeg giver efter for fristelsen og udtrykker meninger og giver råd om andre menneskers medicinske, ægteskabelige eller religiøse problemer. Jeg er hverken læge, rådgiver eller jurist. Jeg kan ikke fortælle andre, hvordan de skal leve. Derimod kan jeg fortælle, hvordan jeg kom igennem lignende situationer uden at drikke, og hvordan AA’s trin og traditioner hjælper mig med at håndtere mit eget liv.
