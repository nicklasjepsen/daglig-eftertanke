# 4. SEPTEMBER

**GENOPBYGNING**

> *Foran os ligger lang tids genopbygning.*
> — ANONYME ALKOHOLIKERE, S. 93

Genopbygningen af mit liv er det vigtigste mål i min helbredelse, mens jeg én dag ad gangen undgår at tage det første glas. Den opgave løses bedst i vores fællesskab ved at arbejde med trinene. Det åndelige liv er ikke en teori, men for at det kan virke, er jeg nødt til at leve det. Med 2. trin kom jeg i gang med en rejse hen mod udviklingen af et åndeligt liv. 9. trin giver mig mulighed for at begynde på sidste stadie af de første trin, som lærte mig, hvordan man lever et åndeligt liv. Uden vejledning og styrke fra en højere magt ville det være umuligt at fortsætte gennem de forskellige stadier af genopbygningen. Jeg kan se, at Gud arbejder for mig og igennem mig. Beviset får jeg, når jeg forstår, at Gud gjorde for mig, hvad jeg ikke kunne gøre for mig selv, ved at fjerne min evigt gnavende trang til at drikke. Jeg må fortsætte med dagligt at søge Guds vejledning. Han giver mig en daglig udsættelse og den nødvendige styrke til genopbygning.
