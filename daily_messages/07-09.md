# 9. JULI

**JEG ER ET REDSKAB**

> *Vi bad ham ydmygt om at fjerne vores fejl*
> — 12 TRIN OG 12 TRADITIONER, S. 79

Ydmyghed er et vanskeligt emne. At være ydmyg betyder ikke, at jeg skal tænke dårligere om mig selv, end jeg behøver. At være ydmyg betyder, at jeg anerkender, at jeg er god til visse ting, og at jeg kan modtage en kompliment med venlighed.Gud kan kun gøre det for mig, som han kan gøre igennem mig. At være ydmyg er at forstå, at det er Gud og ikke mig, der handler. Hvordan kan jeg, i lyset af denne viden, være stolt over det, jeg opnår? Jeg er et redskab, og alle handlinger, som tilsyneladende udføres af mig, bliver i virkeligheden udført af Gud gennem mig. Jeg beder hver dag Gud fjerne mine fejl, så at jeg mere frit kan tage fat på mit AA-arbejde i kærlighed og service.
