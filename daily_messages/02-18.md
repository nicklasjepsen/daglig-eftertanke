# 18. FEBRUAR

**VORES EGNE VEJE**

> *… var der intet andet at gøre end at tage imod det enkle sæt åndelige redskaber, der blev tilbudt os.*
> — ANONYME ALKOHOLIKERE, S. 42

Mit første forsøg med trinene gjorde jeg af pligt og nødvendighed, og det gav mig en følelse af dyb modløshed at blive konfronteret med alle disse biord: modigt, ydmygt, fuldstændigt, direkte og kun. Jeg anså Bill W. for at være heldig, fordi han havde haft en så stor – for ikke at sige fantastisk – åndelig oplevelse. Jeg måtte, som tiden gik, erkende, at jeg skulle følge min egen vej. Efter at have været nogle få dage i AA-fællesskabet og specielt takket være det, medlemmerne delte om, forstod jeg, at hver især lidt efter lidt finder sit eget tempo i arbejdet med trinene. Jeg prøver i højere og højere grad at leve i overensstemmelse med de principper, som AA foreslår. Som et resultat af trinene kan jeg i dag sige, at min holdning til livet, til andre mennesker og til alt, hvad der har med Gud at gøre, er forandret og forbedret.
