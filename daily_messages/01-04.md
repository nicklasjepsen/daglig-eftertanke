# 4. JANUAR

**BEGYND DER, HVOR DU ER**

> *Vi mener, at det blot er en begyndelse at holde op med at drikke. Vi har stadig til gode at vise, at vi kan efterleve vores principper derhjemme, på arbejdet og i alle vores relationer.*
> — ANONYME ALKOHOLIKERE, S. 36

Som regel er det ret nemt for mig at være venlig over for andre i AA. Mens jeg arbejder på at holde mig ædru, fejrer jeg sammen med mine AA-venner vores fælles udfrielse af drikkeriets helvede. Tit er det ikke særlig svært at sprede det glade budskab til mine gamle og nye venner i programmet.På arbejdet eller derhjemme er det derimod en helt anden sag. Det er tit i situationer, der opstår disse steder, at de små daglige frustrationer er mest iøjnefaldende. Her kan det være svært at smile, komme med en venlig bemærkning eller lytte opmærksomt. Det er uden for AA’s mødelokaler, at virkningen af min vej gennem de 12 trin virkelig skal stå sin prøve.
