# 27. MARTS

**FRIHEDEN I AA**

> *Vi går ud fra, at vi allerede kender de forskellige former for frihed; at ingen af AA’s kommende generationer nogensinde vil føle sig nødsaget til at begrænse dem. Vores frihed i AA skaber den grobund, hvor ægte kærlighed kan trives …*
> — LANGUAGE OF THE HEART, S. 303

Jeg havde en stærk trang til frihed. I begyndelsen var det frihed til at drikke; senere frihed til ikke at drikke. AA’s program til helbredelse hviler på et fundament af frie valg. Der er ingen ordrer, love eller bud. AA’s åndelige program er skitseret i de 12 trin og tilbyder mig endnu større frihed. Det er kun forslag. Jeg kan bruge det eller lade være. En sponsors hjælp bliver tilbudt, ikke påtvunget, og jeg kan komme og gå, som jeg vil. Sammen med andre former for frihed gør dette mig i stand til at genvinde den værdighed, der forsvandt i drikkeriets helvede, og som er absolut nødvendig for at bevare en sund ædruelighed.
