# 9. MARTS

**AT OPGIVE SIN EGENRÅDIGHED**

> *Vi besluttede at lægge vores vilje og vores liv over til Guds omsorg – Gud, sådan som vi opfattede ham.*
> — 12 TRIN OG 12 TRADITIONER, S. 40

Uanset hvor meget man gerne vil prøve, hvordan kan man så helt præcist lægge sin vilje og sit liv i hænderne på en eller anden Gud, man mener eksisterer? I min søgen efter et svar på dette spørgsmål fik jeg fat på den visdom, der ligger bag: Dette trin er todelt.Jeg kunne se mange tilfælde, hvor jeg burde være død eller i det mindste være kommet til skade med den livsstil, jeg havde før i tiden; men det skete aldrig. Nogen, eller noget, passede på mig. Jeg vælger at tro, at mit liv altid har været i Guds hænder. Han alene er herre over det antal dage, jeg får, inden jeg dør.Spørgsmålet om vilje (egenrådighed eller Guds vilje) er for mig det sværeste ved dette trin. Det er kun, når jeg har oplevet tilstrækkelig følelsesmæssig smerte ved fejlslagne forsøg på at rette op på mig selv, at jeg bliver villig til at overgive mig til Guds vilje med mit liv. Overgivelse er som stilhed efter stormen. Når min vilje er på linje med hans, har jeg fred i sindet.
