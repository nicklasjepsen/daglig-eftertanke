# 24. JANUAR

**AT ENGAGERE SIG**

> *Der skal handling til – handling og atter handling. “Tro uden handling er død.” … Det eneste, vi vil, er at hjælpe.*
> — ANONYME ALKOHOLIKERE, S. 98 OG 99

Jeg kan godt forstå, at service er en absolut nødvendig del af det, når vi skal komme os, men jeg spørger tit mig selv om, hvad jeg kan gøre. Jeg må simpelthen begynde med det, der skal gøres i dag. Jeg ser mig omkring for at finde ud af, hvor der er noget at gøre. Er askebægrene fulde? Har jeg hænder og fødder, så jeg kan tømme dem? Pludselig er jeg i gang! Den bedste speaker er måske den dårligste til at lave kaffe. Den AA’er, der er bedst til at tage sig af nykommere, kan måske ikke læse. Den, der gerne vil rydde op, roder måske med bankkontoen – men alle disse mennesker, alle disse opgaver er vigtige i en aktiv gruppe. Miraklet ved service er, at når jeg bruger det, jeg har, så opdager jeg, at jeg kan meget mere, end jeg troede.
