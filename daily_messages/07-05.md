# 5. JULI

**EN NY VEJLEDNING**

> *De menneskelige ressourcer, som vores viljestyrke kunne mobilisere, slog ikke til … Vi skal bringe visionen om Guds vilje ind i alt, hvad vi foretager os hver eneste dag.*
> — ANONYME ALKOHOLIKERE, S. 60 OG 96

Jeg hører folk omtale alkoholikere som mennesker uden viljestyrke, men der er altså ingen, der har en stærkere viljestyrke end mig. Jeg ved nu, at min utrolige viljestyrke ikke er nok til at redde mit liv. Mit problem drejer sig ikke om svaghed, men snarere om vejledning. Når jeg, uden falsk beskedenhed, ærligt accepterer mine begrænsninger og lytter til Guds vejledning, bliver mine værste fejl vendt til mine største aktiver. Med den rigtige vejledning holder min stærke vilje mig i gang, indtil programmets løfter bliver min daglige virkelighed.
