# 27. APRIL

**GLÆDELIGE OPDAGELSER**

> *Vi erkender, at det er så lidt, vi ved. Gud vil hen ad vejen afsløre mere for dig og for os. Spørg ham i din morgenmeditation, hvad du hver dag kan gøre for den, der stadig lider. Hvis du har orden i dit eget hus, får du svar. Men naturligvis kan du ikke viderebringe noget, du ikke selv har. Hvis du sørger for, at din forbindelse til ham er i orden, sker der store ting for dig og for utallige andre. Det er de store kendsgerninger for os.*
> — ANONYME ALKOHOLIKERE, S. 166

Ædruelighed er en rejse fuld af glædelige opdagelser. Hver dag bringer nye erfaringer, forståelse, større håb, dybere tro og en større tolerance. Jeg må holde disse egenskaber ved lige, ellers har jeg ikke noget at give videre.Hverdagens almindelige glæder er store begivenheder for denne alkoholiker, der er ved at komme sig, når han oplever endnu en dag ved Guds nåde.
