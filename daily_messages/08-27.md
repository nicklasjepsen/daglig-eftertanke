# 27. AUGUST

**AT FOKUSERE VORES TANKER**

> *Da anden verdenskrig brød ud, kom AA’s afhængighed af en højere magt på sin første store prøve. AA-medlemmer blev en del af de væbnede styrker og blev spredt over hele verden. Ville de kunne klare disciplinen, holde ud under beskydning og udholde krigens ensformighed og elendighed?*
> — SOM BILL SER PÅ DET, S. 200

Jeg vil fokusere mine tanker på en højere magt. Jeg vil overgive alt til denne magt inden i mig. Jeg vil kæmpe som soldat for denne magt og føle styrken fra den åndelige hær, sådan som den i dag findes i mit liv. Jeg vil være åben for en stærk åndelig samhørighed, der sætter mig i kontakt med min højere magt gennem min taknemmelighed, lydighed og disciplin. Gid denne magt vil lede mig gennem dagens gøremål. Må de trin, jeg tager i dag, styrke mine ord og gerninger. Gid jeg må forstå, at det budskab, jeg kommer med, har jeg fået for at dele det med andre mennesker – og det er givet for intet af denne magt, større end mig selv.
