# 22. AUGUST

**AT SØGE FØLELSESMÆSSIG STABILITET**

> *I takt med, at vi udviklede os yderligere, opdagede vi, at den bedste kilde til følelsesmæssig stabilitet var Gud. Vi fandt ud af, at tillid til hans grænseløse retfærdighed, tilgivelse og kærlighed var sund og virkede, når intet andet hjalp. Hvis vi virkelig havde tillid til Gud, kunne vi ikke ret godt spille Gud over for vores medmennesker. Vi ville heller ikke have behov for udelukkende at sætte vores lid til menneskelig beskyttelse og omsorg.*
> — 12 TRIN OG 12 TRADITIONER, S. 127

Hele mit liv har jeg været afhængig af, at andre mennesker kunne dække mine følelsesmæssige behov og give mig tryghed; men i dag kan jeg ikke længere leve på den måde. Med Guds hjælp har jeg erkendt min magtesløshed over for mennesker, steder og ting. Jeg har virkelig misbrugt andre mennesker. Hvor jeg end kom hen, skulle der være nogen, som ville give mig opmærksomhed. Det var en holdning, som kun kunne blive værre, for jo mere afhængig, jeg gjorde mig af andre mennesker og krævede opmærksomhed af dem, desto mindre fik jeg. Jeg har opgivet at tro, at nogen menneskelig magt kan befri mig for den følelse af tomhed. Skønt jeg stadig er et skrøbeligt menneske, der har brug for at arbejde med AA’s trin for at huske at sætte dette specielle princip forud for min person, er det kun en kærlig Gud, der kan give mig indre fred og følelsesmæssig stabilitet.
