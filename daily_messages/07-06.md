# 6. JULI

**AT IDENTIFICERE FRYGTEN …**

> *Den største katalysator for vores defekter har været selvcentreret frygt …*
> — 12 TRIN OG 12 TRADITIONER, S. 85

Når jeg føler mig urolig, irriteret eller deprimeret, ser jeg på, om det har noget med frygt at gøre. Det var en ond og ætsende rød tråd (Anonyme Alkoholikere, s. 80), der løb igennem al min smerte: Frygten for fiasko, frygten for andres mening, frygten for skader og mange andre slags frygt. Jeg har fundet en højere magt, som ikke ønsker, at jeg skal leve i frygt, og resultatet er, at AA har bragt frihed og glæde ind i mit liv. Jeg ønsker ikke længere at leve med alle de karakterdefekter, som var dominerende, mens jeg drak. 7. trin er mit middel til frihed fra disse defekter. Jeg beder om hjælp til at få øje på den frygt, der ligger bag defekten, og så beder jeg Gud befri mig for den. Denne metode virker til enhver tid og er et af de store mirakler i mit liv i AA.
