# 8. MARTS

**OVERGIVELSE**

> *Alle de mænd og kvinder, der kommer i AA og har tænkt sig at blive ved, er allerede begyndt på 3. trin uden at vide det. Er det ikke rigtigt, at når det drejer sig om alkohol, har de alle besluttet at lægge deres liv over til AA’s omsorg, beskyttelse og vejledning? … Enhver villig nykommer føler sig sikker på, at AA udgør den eneste sikre havn for hans synkende skude. Hvis det ikke er at give sin vilje og sit liv over til et nyfundet forsyn, hvad er det så?*
> — 12 TRIN OG 12 TRADITIONER, S. 41‑42

Mit første skridt mod helbredelse bestod i, at jeg overgav mig til Gud. Jeg tror, at vores fællesskab søger en åndelighed, der er åben for en ny forbindelse til Gud. Alt mens jeg anstrenger mig for at følge trinene, føler jeg en frihed, der sætter mig i stand til at tænke selv. Min afhængighed holdt mig fast uden mulighed for befrielse. Den stod i vejen for min evne til at gøre mig fri af mit indre fangenskab, men AA sikrer mig en vej frem. Det er vores naturlige gave til hinanden at dele om vores erfaringer og at vise interesse og omsorg for andre. Min gave styrkes, efterhånden som min holdning til Gud ændres. Jeg lærer at overgive mig til Guds vilje i mit liv, at have selvrespekt og at beholde dette ved at videregive det, jeg modtager.
