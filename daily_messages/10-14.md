# 14. OKTOBER

**ET PROGRAM AT LEVE EFTER**

> *Inden vi går i seng om aftenen, ser vi konstruktivt på vores dag … Når vi vågner, tænker vi på de næste 24 timer … Før vi går i gang, beder vi Gud om at lede vores tanker, idet vi især beder om, at de må være fri for selvmedlidenhed, uærlighed og egoistiske motiver.*
> — ANONYME ALKOHOLIKERE, S. 96 OG 97

Jeg havde ingen sindsro. Det arbejde, der skulle gøres, så uoverkommeligt ud, og jeg kom længere og længere bagud, uanset hvor meget jeg forsøgte. Bekymringer over ting, jeg ikke havde fået gjort i går, og frygt for tidsfrister, der skulle overholdes i morgen, tog den ro fra mig, som jeg havde brug for, for at kunne gøre en indsats i hverdagen. Før jeg tog 10. og 11. trin, begyndte jeg at læse uddrag ligesom dem, der er citeret ovenfor. Jeg prøvede at fokusere på Guds vilje, ikke på mine problemer, og at have tillid til, at han ville organisere min dag. Det virkede! Det gik langsomt – men det virkede.
