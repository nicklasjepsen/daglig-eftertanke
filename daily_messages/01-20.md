# 20. JANUAR

**VI STANDSER OP … OG BEDER**

> *I løbet af dagen stopper vi op, når vi bliver oprørt eller kommer i tvivl, og beder om at få inspiration til at tænke og handle rigtigt.*
> — ANONYME ALKOHOLIKERE, S. 98

I dag beder jeg ydmygt min højere magt om styrke til at finde tid til at lægge en pause mellem impuls og handling; at han vil sende en kølig brise, når jeg flammer op – stoppe mit raseri og give mig fred; at jeg må give mig selv det øjeblik, der giver mig mulighed for dømmekraft, før jeg fordømmer; at jeg må holde mig til tavshed, når min hjerne er ivrig efter at angribe eller forsvare. Jeg lover at have øjnene åbne for enhver mulighed for at vende mig til min højere magt for at bede om vejledning. Jeg ved, hvor denne magt er. Den bor inde i mig, så klar som en kilde, der risler i det skjulte. Det er den gemte indre kraft, som vi ikke ved, at vi har. Jeg takker min højere magt for denne verden af lys og sandhed, som jeg kan se, når jeg lader den styre mit syn. Jeg har tillid til min højere magt i dag, og jeg håber, at den har tillid til, at jeg vil anstrenge mig til det yderste for at nå frem til den rette tanke eller handling i dag.
