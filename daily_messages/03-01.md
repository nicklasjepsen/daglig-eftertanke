# 1. MARTS

**DET FUNGERER**

> *Det fungerer – det gør det virkelig.*
> — ANONYME ALKOHOLIKERE, S. 98

Da jeg blev ædru, havde jeg først kun tillid til AA’s program. Desperation og frygt holdt mig ædru (og måske hjalp en omsorgsfuld og/eller skrap sponsor også!). Troen på en højere magt kom meget senere. Det gik langsomt til at begynde med. Ved møderne var jeg begyndt at lytte til andre, der delte om deres erfaringer – problemer, som jeg aldrig havde kunnet se i øjnene i ædru tilstand, men som de klarede med styrke fra en højere magt. Af det, de delte, fik jeg håbet om, at også jeg ville – og kunne – få en højere magt. Med tiden lærte jeg, at en højere magt – en tro, der virker under alle forhold – er mulig. Sammen med ærlighed, åbenhed og villighed til at arbejde med programmets trin, giver denne tro mig i dag den sindsro, jeg søger. Det fungerer – det gør det virkelig.
