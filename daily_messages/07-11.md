# 11. JULI

**ET VENDEPUNKT**

> *Et stort vendepunkt i vores liv kom, da vi søgte ydmygheden, fordi vi virkelig ønskede det og ikke, fordi vi var nødt til det.*
> — 12 TRIN OG 12 TRADITIONER, S. 85

Enten bliver AA-livsstilen en glæde, eller også vender jeg tilbage til alkoholismens mørke og fortvivlelse. Glæden føler jeg, når min holdning til Gud og til ydmyghed bliver et ønske frem for en byrde. Mørket i mit liv forandres til strålende lys, når jeg når frem til den konklusion, at mit liv bliver fyldt med sindsro, frihed og glæde, når jeg er ærlig i arbejdet med min selvransagelse. Tilliden til min højere magt bliver dybere, og jeg bliver overvældet af stor taknemmelighed. Jeg er overbevist om, at ydmyghed er lig med sandfærdighed og ærlighed i mit forhold både til mig selv og til Gud. Det er på den baggrund, at ydmygheden er noget, jeg virkelig ønsker frem for noget, jeg er nødt til at have.
