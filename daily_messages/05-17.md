# 17. MAJ

**… OG TILGIVER**

> *Jeg har under meget vanskelige forhold atter og atter været nødt til at tilgive andre – og også mig selv.*
> — SOM BILL SER PÅ DET, S. 268

Tilgivelse af sig selv og andre er blot to strømninger i den samme flod. En dæmning af bitterhed bremser dem eller stopper dem totalt. Så snart denne dæmning bliver fjernet, kan begge strømninger flyde frit. Trinene i AAprogrammet har vist mig, hvordan bitterheden har hobet sig op og blokeret denne strømning i mit liv. Trinene giver mig en måde at fjerne min bitterhed på – ved Guds hjælp, sådan som jeg opfatter ham. Jeg kan modtage den hjælp, der gør det muligt for mig at tilgive mig selv og andre, og det sker som resultat af denne løsning.
