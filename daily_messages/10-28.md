# 28. OKTOBER

**EN UBRUDT TRADITION**

> *Vi opfatter Anonyme Alkoholikeres overlevelse og udbredelse som langt vigtigere end det, vi samlet ville kunne opnå i nogen som helst anden sag.*
> — 12 TRIN OG 12 TRADITIONER, S. 187

Det betyder meget for mig, at en ubrudt tradition på mere end et halvt århundrede er den røde tråd, der forbinder mig med Bill W. og Dr. Bob. Jeg føler mig meget tryggere i et fællesskab, hvis formål er stabilt og aldrig svigtende. Jeg er taknemmelig over, at AA’s energi aldrig er blevet brugt på andre projekter, men at den i stedet koncentrerer sig om vores medlemmer og den personlige ædruelighed.Det er min overbevisning, der gør mig menneskelig; jeg kan frit mene, hvad jeg vil, men AA’s formål, som blev formuleret så klart for et halvt århundrede siden, er at jeg skal holde mig ædru. Det formål har på verdensplan givet os mødelister, massevis af intergrupper og centrale service kontorer med tusinder af frivillige. Ligesom solstråler, der fokuseres ved hjælp af et forstørrelsesglas, har AA’s enkle løsning tændt en tro på ædruelighed i millioner af hjerter, og også i mit.
