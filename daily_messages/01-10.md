# 10. JANUAR

**SAMMEN KAN VI**

> *Vi fandt ud af, at vi var nødt til at erkende i vores inderste, at vi var alkoholikere. Dette er det første skridt mod helbredelse. Vildfarelsen om, at vi er som andre eller nogensinde kan blive det, skal knuses.*
> — ANONYME ALKOHOLIKERE, S. 46

Jeg kom til AA, fordi jeg ikke længere var i stand til at kontrollere mit drikkeri. Enten var det min kones beklagelser over mit drikkeri – eller måske var det myndigh ederne, der pålagde mig at gå til AA-møder – eller måske vidste jeg inderst inde, at jeg ikke kunne drikke ligesom alle andre; men jeg var ikke villig til at indrømme det, fordi alternativet skræmte mig fra vid og sans. AA er et fællesskab af mænd og kvinder, der står sammen imod en fælles, dødelig sygdom. Den enkeltes liv er knyttet til de andres, næsten ligesom de overlevende på en redningsflåde på havet. Hvis vi alle arbejder sammen, kommer vi i land i god behold.
