# 28. SEPTEMBER

**KÆRLIGHED UDEN BETINGELSER**

> *Vores erfaring viser, at der ikke er noget, der er så godt mod drikketrang som intensivt arbejde med andre alkoholikere.*
> — ANONYME ALKOHOLIKERE, S. 99

Sponsorarbejdet gav mig to overraskelser. For det første, at mine sponsees godt kunne lide mig. Det, jeg troede var taknemmelighed, lignede mere kærlighed. De ønskede, at jeg skulle være glad, vokse og forblive ædru. Det afholdt mig mere end én gang fra at drikke, at jeg vidste, hvordan de følte. For det andet opdagede jeg, at jeg kunne holde af et andet menneske på en ansvarlig måde, med respektfuld og ægte omsorg for denne persons udvikling. Før den tid havde jeg troet, at min evne til oprigtigt at interessere mig for andre menneskers velbefindende var svundet bort, fordi den ikke blev brugt. En af de største gaver, programmet har givet mig, har været, at jeg har lært, at jeg kan elske uden grådighed eller ængstelse. Taknemmelighed for den gave har holdt mig ædru mange gange.
