# 2. DECEMBER

**SINDSRO**

> *Når vi som følge af disse trin havde oplevet en åndelig opvågnen …*
> — 12 TRIN OG 12 TRADITIONER, S. 117

Efterhånden som jeg fortsatte med at gå til møder og arbejde med trinene, begyndte der at ske noget med mig. Jeg blev forvirret, fordi jeg blev usikker på mine følelser, men opdagede så, at det var sindsro, jeg oplevede. Det føltes godt, men hvor kom den fra? Så blev jeg klar over, at den var kommet som følge af disse trin. Måske er programmet ikke altid lige nemt at praktisere, men jeg måtte indrømme, at jeg havde fået sindsro efter at have arbejdet med trinene. Jeg bruger trinene i alt, hvad jeg gør, og efterlever disse principper i alle anliggender, og jeg oplever, at jeg er lydhør over for Gud, over for andre mennesker og over for mig selv. Den åndelige opvågnen, jeg har fået som følge af at arbejde med trinene, er bevidstheden om, at jeg ikke længere er alene.
