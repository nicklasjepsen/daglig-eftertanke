# 4. AUGUST

**TROENS FRØ**

> *Lad os slå fast, at tro er nødvendig. Tro alene er imidlertid ikke nok. Vi kan godt tro og alligevel holde Gud ude af vores liv.*
> — 12 TRIN OG 12 TRADITIONER, S. 40

Da jeg var barn, satte jeg ustandselig spørgsmålstegn ved Guds eksistens. For sådan en som mig, der havde en videnskabelig tankegang, var der intet svar, der kunne klare en grundig analyse – før en meget tålmodig dame omsider sagde: Du må tro. Ved den enkle bemærkning var frøene til min helbredelse sået!Nu, hvor jeg arbejder med min helbredelse, praktiserer trinene og luger alkoholismens ukrudt væk, lader jeg langsomt disse tidlige frø i min tro vokse og blomstre. Forståelsen af den højere magt kommer mere og mere ind i mit liv for hver dag i min helbredelse, der går med flittigt havearbejde. Min Gud har altid været hos mig igennem tro; men det er mit ansvar at have villigheden til at acceptere hans tilstedeværelse.Jeg beder Gud give mig villighed til at gøre hans vilje.
