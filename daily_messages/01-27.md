# 27. JANUAR

**FRIHED FRA SKYLD**

> *Vi måtte holde op med at skyde skylden på andre i både ord og tanke*
> — 12 TRIN OG 12 TRADITIONER, S. 54

Når jeg bliver villig til at acceptere min egen magtesløshed, begynder jeg at indse, at det kan være et egotrip tilbage til håbløsheden at give mig selv skylden for alle problemerne i mit liv. Når jeg beder om hjælp og lytter intenst til budskaberne i programmets trin og traditioner, får jeg mulighed for at ændre de holdninger, der forsinker min helbredelse. Før jeg kom ind i AA, havde jeg så stærkt et ønske om at blive accepteret af personer i magtfulde stillinger, at jeg var villig til at ofre mig selv – og andre – for at nå til tops. Jeg kom hele tiden galt af sted. I programmet finder jeg rigtige venner, som holder af mig og forstår mig, og som har lyst til at hjælpe mig med at finde ud af, hvem jeg virkelig er. Ved hjælp af de 12 trin er jeg i stand til at skabe et bedre liv, fri for skyld og fri for behovet for at retfærdiggøre mig.
