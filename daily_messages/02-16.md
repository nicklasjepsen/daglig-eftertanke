# 16. FEBRUAR

**ENGAGEMENT**

> *Forståelse er nøglen til de rette principper og holdninger, og den rette handlemåde er nøglen til det gode liv.*
> — 12 TRIN OG 12 TRADITIONER, S. 137

Der kom et tidspunkt, mens jeg arbejdede med programmet, hvor 3. linje i sindsrobønnen – visdom til at se forskellen – for evigt blev prentet i mit sind. Fra da af måtte jeg leve med den viden, at alle mine handlinger, ord og tanker enten var inden for eller uden for programmets principper. Jeg kunne ikke længere gemme mig bag bortforklaringer eller bag min sygdom. Den eneste vej, der stod åben for mig, hvis jeg ville opnå et lykkeligt liv for mig selv (og dermed for dem, jeg holder af), var, at jeg pålagde mig selv at gøre en indsats, der var baseret på disciplin og ansvarlighed.
