# 15. FEBRUAR

**HANDLING**

> *Er disse løfter overdrevne? Det mener vi ikke. De går i opfyldelse iblandt os – somme tider hurtigt, somme tider langsomt. Hvis vi arbejder på det, bliver de en del af vores nye virkelighed.*
> — ANONYME ALKOHOLIKERE, S. 95

En af de vigtigste ting, AA har givet mig, ud over befrielsen fra sprut, er evnen til at handle rigtigt. AA lærer mig, at løfterne altid vil gå i opfyldelse, hvis jeg arbejder på det. Det nytter ikke bare at fantasere om dem, diskutere dem og prædike om dem. Hvis jeg gjorde det, ville jeg blive ved med at tørdrikke og være ulykkelig, og jeg ville efterrationalisere. Men når jeg handler og praktiserer de 12 trin i alt, hvad jeg foretager mig, får jeg det bedre, end jeg kunne forestille mig i min vildeste fantasi.
