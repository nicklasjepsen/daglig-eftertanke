# 8. DECEMBER

**SERVICE**

> *Dit liv får ny mening. At se mennesker komme sig, se dem hjælpe andre, se ensomhed forsvinde, se et fællesskab vokse omkring dig, at have mange venner: Det er en oplevelse, du bør unde dig selv … Det er et lyspunkt i vores liv at opnå masser af kontakt med nykommere og andre*
> — ANONYME ALKOHOLIKERE, S. 99

Det er gennem service, at vi finder de største belønninger. Men hvis jeg skal være i stand til at tilbyde ægte, brugbar og virksom hjælp til andre, må jeg først arbejde med mig selv. Det betyder, at jeg må overgive mig til Gud, indrømme mine fejl og fjerne vraggodset fra min fortid. Ved at arbejde med mig selv har jeg lært, hvordan jeg får den nødvendige fred og sindsro til at lade inspiration og erfaring gå op i en højere enhed. Jeg har i ordets egentlige forstand lært, hvordan man bliver en åben kanal for ædrueligheden.
