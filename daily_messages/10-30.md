# 30. OKTOBER

**LEV OG LAD LEVE**

> *Siden Anonyme Alkoholikere blev stiftet, har vi ikke været splittet af noget stort kontroversielt tema én eneste gang. Vores fællesskab har heller aldrig offentligt taget parti i noget spørgsmål i denne kampberedte verden. Det er dog ikke vores egen fortjeneste. Man kan næsten sige, at vi er født med det … “Så længe vi ikke diskuterer den slags privat, kan vi være sikre på, at vi heller aldrig vil gøre det offentligt.”*
> — 12 TRIN OG 12 TRADITIONER, S. 186

Husker jeg på, at jeg har lov til at have en mening, men at andre mennesker ikke behøver at være enige? Det er ånden i lev og lad leve. Sindsrobønnen husker mig på, ved Guds hjælp, at acceptere de ting, jeg ikke kan ændre. Prøver jeg stadig at lave om på andre mennesker? Husker jeg på, at jeg har mine egne meninger, og du har dine, når det kommer til mod til at ændre de ting, jeg kan? Er jeg stadig bange for at være mig selv? Og husker jeg på, at mine meninger stammer fra min egen erfaring, når det kommer til visdom til at se forskellen? Hvis jeg har den holdning, at jeg ved alt, er jeg så ikke helt bevidst stridslysten?
