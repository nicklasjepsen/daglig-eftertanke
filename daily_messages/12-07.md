# 7. DECEMBER

**ÆGTE AMBITION**

> *Ægte ambitioner er ikke det, vi troede. Ægte ambition er den dybe trang til at være til nytte og vandre ydmygt ved Guds nåde.*
> — 12 TRIN OG 12 TRADITIONER, S. 136

Dengang jeg drak, var det mit eneste ønske, at andre mennesker skulle tænke godt om mig. Alle mine ambitioner handlede om at have styrke til at være på toppen. Mit indre jeg blev ved med at sige noget andet, men det kunne jeg ikke acceptere. Jeg tillod ikke engang mig selv at se, at jeg konstant havde maske på. Da masken omsider faldt, og jeg anråbte den eneste Gud, jeg kunne forestille mig, fandt jeg AA-fællesskabet, min hjemmegruppe og de 12 trin. Jeg lærte at vende bitterhed til accept, frygt til håb og vrede til kærlighed. Ved at praktisere kærlighed uden at stille betingelser, dele mine bekymringer og drage omsorg for andre mennesker har jeg også lært, at alle dage kan blive glade og givende. Jeg begynder og slutter min dag med at takke Gud, der så gavmildt holder hånden over mig.
