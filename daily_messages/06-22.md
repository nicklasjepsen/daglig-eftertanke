# 22. JUNI

**I DAG ER JEG FRI**

> *Det bragte mig frem til den sunde erkendelse, at der fandtes masser af situationer i denne verden, som jeg personligt ikke havde magt over. Hvis jeg var så parat til at indrømme, at det var tilfældet med alkohol, måtte jeg gøre den samme indrømmelse med hensyn til mange andre ting. Jeg måtte være stille og erkende, at han, ikke jeg, var Gud.*
> — SOM BILL SER PÅ DET, S. 114

Jeg er ved at lære at acceptere alle omstændigheder omkring mit liv, så jeg kan opnå fred i sindet. Engang var mit liv en evig kamp, fordi jeg følte, at jeg måtte kæmpe med mig selv og alle andre hver eneste dag. Til sidst var slaget tabt. Det endte med, at jeg drak mig fuld og græd over min egen elendighed. Da jeg begyndte at give slip og lade Gud overtage mit liv, begyndte jeg at få fred i sindet. I dag er jeg fri. Jeg behøver ikke længere at kæmpe mod nogen eller noget.
