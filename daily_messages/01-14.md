# 14. JANUAR

**INGEN FORTRYDELSE**

> *Vi fortryder ikke fortiden, og vi ønsker heller ikke at feje den ind under gulvtæppet.*
> — ANONYME ALKOHOLIKERE, S. 94

Da jeg endelig blev ædru, begyndte jeg at indse, hvordan jeg havde spildt mit liv, og jeg oplevede en overvældende følelse af skyld og fortrydelse. Programmets 4. og 5. trin hjalp mig enormt med at komme over denne nagende fortrydelse. Jeg fandt ud af, at min selvoptagethed og uærlighed først og fremmest stammede fra mit drikkeri, og at jeg drak, fordi jeg var alkoholiker. Nu kan jeg se, hvordan selv mine mest afskyelige erfaringer kan blive en guldgrube, fordi jeg – som ædru alkoholiker – kan dele dem med andre og derved hjælpe andre alkoholikere, især nykommere. Efter at have været ædru i AA i adskillige år fortryder jeg ikke længere fortiden. Jeg er simpelthen taknemmelig for bevidstheden om Guds kærlighed og om den hjælp, jeg kan give andre i fællesskabet.
