# 19. JANUAR

**TRO DØGNET RUNDT**

> *Troen skal være aktiv 24 timer i døgnet i os og gennem os, ellers går vi til.*
> — ANONYME ALKOHOLIKERE, S. 34

Kernen i min åndelighed og min ædruelighed hviler på min tro på en højere magt døgnet rundt. Jeg er nødt til at huske på og stole på Gud, sådan som jeg opfatter ham, mens jeg udfører alle mine daglige aktiviteter. Det er så beroligende, at Gud virker i og gennem andre mennesker. Når jeg stopper op i løbet af dagen, genkalder jeg mig da enkelte konkrete eksempler på Guds nærvær? Der er så mange eksempler på hans styrke – undrer det mig, og gør det mig glad? Jeg bliver overvældet af taknemmelighed over Guds nærvær i mit ædru liv. Hvis jeg ikke havde denne almægtige kraft i mit daglige liv, ville jeg glide tilbage i afgrunden – og til døden.
