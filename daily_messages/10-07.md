# 7. OKTOBER

**DAGLIG KONTROL**

> *Vi fortsatte vores personlige opgørelse …*
> — 12 TRIN OG 12 TRADITIONER, S. 98

Det er en åndelig kendsgerning, der refereres til i 10. trin. Den siger, at det er os, der er noget galt med, hver gang vi bliver oprørte, hvad årsagen så end er. Den fortæller mig også, at der ikke er nogen undtagelser fra den. Uanset hvor urimelige andre mennesker måtte synes at være, er jeg ansvarlig for, at jeg ikke reagerer negativt. Uanset hvad der sker omkring mig, er det mit privilegium og ansvar, hvordan jeg vælger at reagere. Jeg skaber min egen virkelighed.Når jeg foretager min daglige selvransagelse, ved jeg, at jeg må holde op med at dømme andre. Hvis jeg dømmer andre, er det sandsynligvis mig selv, jeg dømmer. Den der gør mig mest vred, er min bedste lærer. Jeg har meget at lære af ham eller hende, og jeg burde takke vedkommende af hele mit hjerte.
