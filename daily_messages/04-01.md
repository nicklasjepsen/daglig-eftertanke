# 1. APRIL

**AT SE IND I SIG SELV**

> *Vi lavede en dybtgående og frygtløs moralsk opgørelse over, hvad vi indeholdt.*
> — 12 TRIN OG 12 TRADITIONER, S. 48

4. trin er en energisk og omhyggelig indsats for at finde ud af, hvad vi indeholder. Jeg ønsker at finde ud af helt nøjagtigt hvordan, hvornår og hvor mine naturlige instinkter har forkvaklet mig. Jeg ønsker oprigtigt at finde ud af, hvilken smerte jeg derved har forvoldt andre og mig selv. Når jeg finder ud af, hvad mine følelsesmæssige defekter består af, kan jeg begynde at rette på dem. Uden en villig og konstant indsats fra min side kan jeg ikke regne med at blive hverken ædru eller afklaret.For at gennemskue ambivalente følelser har jeg brug for en god selvindsigt. En sådan selverkendelse kommer ikke fra den ene dag til den anden og er heller ikke permanent. Alle har evnen til at vokse og til at opnå selverkendelse ved frygtløst at se virkeligheden i øjnene. Når jeg ikke viger uden om problemerne, men konfronterer dem og altid forsøger at løse dem, bliver der færre og færre af dem.
