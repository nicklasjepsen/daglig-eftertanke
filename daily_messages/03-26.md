# 26. MARTS

**LÆRETIDEN SLUTTER ALDRIG**

> *Hav tillid til Gud – sådan som du opfatter ham. Indrøm dine fejl over for ham og over for dine AA-venner. Ryd op i fortidens vraggods. Del frit til møderne om det, du finder ud af. Vi vil være sammen med dig i det åndelige fællesskab, og du vil helt sikkert komme til at følges med nogle af os på din vej mod det gode liv. Må Gud velsigne og bevare dig indtil da.*
> — ANONYME ALKOHOLIKERE, S. 166

Jeg får en klump i halsen, hver gang jeg læser disse ord. I begyndelsen var det, fordi jeg tænkte: “Åh nej! læretiden er slut. Nu står jeg alene. Det bliver aldrig så nyt igen.” I dag føler jeg en dyb hengivenhed for vores AA-pionerer, når jeg læser dette afsnit, fordi jeg kan se, at det opsummerer alt det, jeg tror på og stræber efter, og at læretiden – med Guds velsignelse – aldrig slutter. Jeg står aldrig alene, og hver dag er helt ny.
