# 2. SEPTEMBER

**AT FINDE EN GRUND TIL AT TRO**

> *Villigheden til at vokse er essensen i al åndelig vækst.*
> — SOM BILL SER PÅ DET, S. 171

Der er en strofe fra en sang, der lyder således: … og jeg leder efter en grund til at tro … Det minder mig om, at der var tider, hvor jeg ikke kunne finde en grund til at tro på, at mit liv var godt nok. Selv om jeg havde reddet livet ved at begynde i AA, så gik jeg tre måneder senere ud og drak igen. Dengang var der nogen, der sagde til mig: Du behøver ikke at tro. Men er du ikke villig til at tro, at der er en mening med dit liv, selv om du ikke ved, hvad det er? Nogen gange ved du måske heller ikke, hvad der er det rigtige at gøre? Da jeg fandt ud af, hvor villig jeg var til at tro på, at der var en mening med mit liv, kunne jeg begynde at arbejde med trinene. Nu, hvor jeg lægger ud med at sige, at jeg er villig, bruger jeg den nøgle, der fører til handling og ærlighed og til åbenhed over for den højere magt, der er i mit liv.
