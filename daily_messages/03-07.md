# 7. MARTS

**NØGLEN ER VILLIGHED**

> *Når vi har stukket villighedens nøgle i låsen og åbnet døren på klem, opdager vi, at vi altid kan åbne den lidt*
> — 12 TRIN OG 12 TRADITIONER, S. 41

Villigheden til at overgive min stolthed og egenrådighed til en magt større end mig selv har vist sig at være det eneste, der er absolut nødvendigt for at kunne løse alle mine problemer i dag. Hvis den er oprigtig, er selv den mindste smule villighed nok til at lade Gud komme ind og overtage alle problemer, al smerte eller besættelse. Mit velbefindende hænger uløseligt sammen med min villighed til i et givet øjeblik at opgive min egenrådighed og give Guds vilje mulighed for at være en del af mit liv. Med villighedens nøgle bliver mine bekymringer og min frygt forvandlet til sindsro med hjælp fra en højere magt.
