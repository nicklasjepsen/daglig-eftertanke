# 31. JULI

**EN BØN TIL ENHVER LEJLIGHED**

> *Gud giv os sindsro til at acceptere de ting, vi ikke kan ændre, mod til at ændre de ting, vi kan, og visdom til at se forskellen.*
> — 12 TRIN OG 12 TRADITIONER, S. 137

Kraften i denne bøn er overvældende, fordi bønnen i al sin enkelthed afspejler AA-programmet. Til tider går jeg i stå, når jeg siger den, men hvis jeg ser på den del, der volder mig besvær, finder jeg løsningen på mit problem. Første gang det skete, blev jeg bange, men nu bruger jeg den som et værdifuldt redskab. Ved at acceptere livet, som det er, opnår jeg sindsro. Ved at gribe til handling får jeg mod, og jeg takker Gud for min evne til at skelne mellem de situationer, jeg kan gøre noget ved, og dem, jeg må opgive. Hvad jeg har nu, er en gave fra Gud: mit liv, min brugbarhed, min tilfredshed og dette program. Sindsroen gør det muligt for mig at blive ved med at bevæge mig fremad. AA er den nemmeste og blideste måde.
