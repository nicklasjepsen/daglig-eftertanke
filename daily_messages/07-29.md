# 29. JULI

**ANONYME GAVER, GIVET MED HJERTET**

> *Som aktive alkoholikere var vi altid på en eller anden måde på udkig efter gaver.*
> — THE TWELVE TRADITIONS ILLUSTRATED, S. 14

Udfordringen i 7. tradition er en personlig udfordring, der minder mig om at dele og give noget af mig selv. Før jeg blev ædru, var mit eget drikkeri det eneste, jeg støttede. Nu bidrager jeg med et smil, et venligt ord og hjælpsomhed. Jeg indså, at jeg var nødt til at begynde gøre min del af det og følges med mine nye venner, for ved at praktisere de 12 trin og 12 traditioner har jeg det bedre end nogensinde.
