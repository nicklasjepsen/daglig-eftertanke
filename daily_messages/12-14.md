# 14. DECEMBER

**AT RÆKKE UD**

> *Tal aldrig ned til en alkoholiker fra nogen moralsk eller åndelig piedestal. Vis ham den åndelige værktøjskasse og lad ham se på det. Vis ham, hvordan det virkede for dig.*
> — ANONYME ALKOHOLIKERE, S. 104

Når jeg kommer i kontakt med en nykommer, har jeg så tendens til at vurdere ham ud fra min egen opfattelse af succes i AA? Sammenligner jeg ham med de mange mennesker, jeg har lært at kende i fællesskabet? Fremlægger jeg AA-budskabet på en autoritær måde? Hvad er min ærlige holdning til ham? Jeg er nødt til at foretage en selvransagelse, hver gang jeg møder en nykommer, for at sikre mig, at jeg bringer budskabet videre på en enkel, ydmyg og gavmild måde. Den, der stadig lider af den frygtelige sygdom alkoholisme bør kunne se mig som en ven, der giver ham mulighed for at lære AA at kende, fordi jeg selv fik sådan en ven, da jeg kom til AA. Nu er det min tur til at række hånden kærligt mod andre alkoholikere og vise dem vejen til det gode liv.
