# 15. JUNI

**AT GØRE AA TIL DIN HØJERE MAGT**

> *Hvis du har lyst, kan du gøre AA som sådan til din højere magt. Her er en meget stor gruppe mennesker, som har løst deres alkoholproblem … Du vil møde mange medlemmer, der er kommet ind over dørtærsklen netop på denne måde … deres tro blev større og dybere … De kom til at tro på en højere magt …*
> — 12 TRIN OG 12 TRADITIONER, S. 32 OG 33

Dengang jeg drak, var der ingen, der var mere fantastisk end mig – i det mindste i mine egne øjne. Ikke desto mindre kunne jeg ikke smile til mig selv i spejlet. Så kom jeg til AA, hvor jeg sammen med andre hørte om en højere magt. Jeg kunne ikke acceptere ideen om en højere magt, fordi jeg troede, at Gud var grusom og ukærlig. I desperation valgte jeg et bord, et træ og så min AAgruppe som min højere magt. Tiden gik, jeg fik et bedre liv, og jeg begyndte at gøre mig tanker om denne højere magt. Lidt efter lidt, med tålmodighed, ydmyghed og en masse spørgsmål, kom jeg til at tro på Gud. Nu giver mit forhold til min højere magt mig styrke til at leve et glad og ædru liv.
