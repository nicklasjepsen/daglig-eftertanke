# 30. MAJ

**VORES HOVEDFORMÅL**

> *Vi oplevede, at jo mere AA passede på sig selv, desto større blev dets almene indflydelse.*
> — AA BLIVER VOKSEN, S. 128

Det er med taknemmelighed, at jeg tænker tilbage på vores fællesskabs første tid og på de kloge og kærlige pionerer, der proklamerede, at vi ikke måtte lade os lede bort fra vores hovedformål – nemlig at bringe budskabet videre til alkoholikeren, der stadig lider.Jeg ønsker at udtrykke min respekt for dem, der arbejder med alkoholisme, og husker hele tiden på, at AA kun støtter sin egen sag. Jeg må huske, at AA ikke har monopol på at udføre mirakler, og jeg bliver ved med at være ydmygt taknemmelig mod en kærlig Gud, der gjorde AA mulig.
