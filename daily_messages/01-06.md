# 6. JANUAR

**OVERGIVELSE BETYDER SEJR**

> *Vi finder ud af, at vi kun kan tage det første skridt mod frigørelse og styrke ved at erkende vores absolutte nederlag. Vores erkendelse af personlig magtesløshed viser sig desuden at blive det faste fundament, hvorpå vi kan bygge et lykkeligt og meningsfyldt liv.*
> — 12 TRIN OG 12 TRADITIONER, S. 25

Dengang alkohol påvirkede alle aspekter i mit liv, blev flasken symbolet på al min selvforkælelse og eftergivenhed. Det gik op for mig, at jeg ved egen kraft intet kunne stille op mod alkoholens magt, og da indså jeg, at jeg ikke havde anden udvej end at overgive mig. Overgivelsen gav mig en sejr – sejr over min egoistiske selvforkælelse, sejr over min stædige modstand mod det liv, jeg havde fået. Da jeg holdt op med at bekæmpe alt og alle, var jeg godt på vej mod ædruelighed, sindsro og fred.
