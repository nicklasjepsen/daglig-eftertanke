# 9. JUNI

**AT LEVE I NUET**

> *Først forsøger vi at leve i nuet for bare at forblive ædru – og det virker. Så snart ideen er blevet en del af vores tankegang, oplever vi, at det at leve livet i 24 timers afsnit er en effektiv og tilfredsstillende måde at håndtere også mange andre forhold på.*
> — AT LEVE ÆDRU, S. 16

En dag ad gangen. Dette og andre AA-slogans virker måske fjollede på nykommere i AA. Fællesskabets slogans kan imidlertid blive livliner i stressede situationer. Hver dag kan blive som en blomst, der folder sig ud – ifølge en magt større end mig selv. Mit program bør plantes det rigtige sted, ligesom det har brug for at blive plejet, næret og beskyttet mod sygdom. Tålmodighed er vigtig, når jeg planter, og det er vigtigt, at jeg forstår, at nogle blomster bliver mere perfekte end andre. Hvert stadie, når kronbladene folder sig ud, kan medføre undren og fryd, hvis jeg ikke blander mig eller lader mine forventninger overstige min accept – og dette giver sindsro.
