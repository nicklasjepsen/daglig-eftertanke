# 28. JULI

**DE, DER STADIG LIDER**

> *Men lad os modstå den hovmodige antagelse, at vi er bestemt til at kanalisere nåde og frelse til alle og enhver, blot fordi Gud har gjort det muligt for os at gøre noget godt på ét område.*
> — AA BLIVER VOKSEN, S. 257

AA-grupperne er der for at hjælpe alkoholikere til at opnå ædruelighed. Det er lige meget, om gruppen er stor eller lille, gammel eller helt ny, speaker-, diskussions- eller studiegruppe. Hver gruppe har kun ét hovedformål: at bringe budskabet videre til alkoholikeren, der stadig lider. Gruppen eksisterer, for at alkoholikeren kan finde en ny måde at leve på, et liv rigt på lykke, glæde og frihed. For at komme sig har de fleste alkoholikere brug for støtte fra en gruppe af andre alkoholikere, som deler erfaring, styrke og håb. Således er min ædruelighed og vores programs overlevelse afhængig af min beslutning om at sætte det vigtigste først.
