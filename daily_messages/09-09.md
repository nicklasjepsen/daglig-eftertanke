# 9. SEPTEMBER

**AT ÅBNE NYE DØRE**

> *De går i opfyldelse iblandt os – somme tider hurtigt, somme tider langsomt.*
> — ANONYME ALKOHOLIKERE, S. 95

De løfter, der tales om her, er langsomt ved at gå i opfyldelse for mig. Det, der har givet mig håb, er arbejdet med 9. trin. Det trin har åbnet mine øjne og ladet mig sætte nogle mål i helbredelsen. Gamle vaner og mønstre er vanskelige at udrydde. Arbejdet med 9. trin gør mig i stand til at lukke døren for den drukkenbolt jeg var, og søge nye veje for mig selv som ædru alkoholiker. Det er afgørende for mig at gøre det godt igen. Efterhånden som jeg genskaber ødelagte relationer fra fortiden og forbedrer min adfærd, bliver jeg bedre i stand til at leve et ædru liv.Selvom jeg har nogle års ædruelighed, er der tidspunkter, hvor fortidens vraggods trænger til at blive bearbejdet, og 9. trin virker altid, når jeg arbejder med det.
