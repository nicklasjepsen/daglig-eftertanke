# 15. AUGUST

**SKADEDE VI SLET IKKE NOGEN?**

> *Alligevel stødte nogle af os ind i en helt anden forhindring. Vi hævdede hårdnakket, at vores drikkeri aldrig havde skadet andre end os selv.*
> — 12 TRIN OG 12 TRADITIONER, S. 89

Dette trin virkede så enkelt. Jeg kom i tanker om adskillige mennesker, som jeg havde gjort fortræd; men de kunne ikke længere kontaktes. Jeg var alligevel stadig utilpas ved trinet og undgik de samtaler, der handlede om det. Med tiden lærte jeg at se på de trin og steder i mit liv, som jeg havde det dårligt med. Det fik mig til at tænke på mine forældre, som var blevet dybt sårede, da jeg isolerede mig fra dem; min arbejdsgiver, som havde været bekymret over mit store fravær, mine forglemmelser og mit temperament; de venner, jeg havde undgået uden forklaring. Da jeg indså, at den skade, jeg havde forvoldt, var noget reelt, fik 8. trin en ny betydning. Jeg har det ikke længere dårligt, og jeg føler mig lettet og fri.
