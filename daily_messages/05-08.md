# 8. MAJ

**ET HELLE**

> *Alle AA’s12 trin opfordrer os til at trodse vores medfødte begær. Alle 12 punkterer vores ego. Når det drejer sig om at punktere egoer, er få trin sværere at håndtere end det femte. Men der er næppe noget trin, der er vigtigere for en stabil ædruelighed og sindsro.*
> — 12 TRIN OG 12 TRADITIONER, S. 62

Efter at have lavet en liste over mine karakterdefekter var jeg uvillig til at tale om dem, men besluttede, at det var på tide at holde op med at bære denne byrde alene. Jeg havde behov for at tale med et andet menneske om disse defekter. Jeg havde læst – og havde hørt – at jeg ikke kunne forblive ædru, hvis ikke jeg gjorde det.5. trin gav mig en følelse af at høre til, gav mig ydmyghed og sindsro, når jeg praktiserede det i min dagligdag. Det var vigtigt, at jeg indrømmede mine defekter over for Gud, for mig selv og for et andet menneske i den rækkefølge, der er anført i 5. trin. Indrømmelsen af mine fejl over for Gud banede vej for indrømmelsen over for mig selv og for et andet menneske. Det gik mig, som det beskrives i 5. trin. Jeg fik en følelse af at være ét med Gud og mine medmennesker. Det gav mig et helle, hvor jeg kunne forberede mig til de resterende trin hen mod en god og meningsfyldt ædruelighed.
