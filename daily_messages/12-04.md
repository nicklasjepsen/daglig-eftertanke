# 4. DECEMBER

**HANDLING**

> *AA er mere end en samling principper; det er et fællesskab af alkoholikere i bevægelse. Vi skal bringe budskabet videre, ellers kan vi selv visne, og de, der ikke har lært sandheden at kende, vil måske dø.*
> — SOM BILL SER PÅ DET, S. 13

Jeg ønskede desperat at leve, men hvis det skulle lykkes, måtte jeg være aktiv i vores program, som er givet os af Gud. Jeg sluttede mig til det, der blev min hjemmegruppe, hvor jeg låste op, lavede kaffe og ryddede op. Da jeg havde været ædru i ca. tre måneder, fortalte et ældre medlem mig så, at det, jeg lavede, var tolvtetrinsarbejde. Hvilken herlig opdagelse! Jeg følte, at jeg duede til noget. Gud havde givet mig en chance til; AA havde vist mig vejen, og disse gaver var ikke alene gratis – de var også uvurderlige! Når jeg nu ser nykommere vokse, minder det mig om, hvor jeg kommer fra, hvor jeg er nu, og om de grænseløse muligheder, der ligger forude. Jeg har brug for at deltage i møder, fordi de oplader mine batterier, så der er lys, når jeg har brug for det. Jeg er stadigvæk nybegynder i servicearbejdet, men modtager allerede mere, end jeg giver. Alt dette kan jeg kun beholde ved at give det videre. Jeg er ansvarlig, når nogen rækker ud efter hjælp. Jeg ønsker at være der – ædru.
