# 16. MARTS

**SOM VI FORSTÅR HAM**

> *Min ven foreslog så noget, som jeg dengang syntes var meget avanceret. Han sagde: Hvorfor vælger du ikke din egen opfattelse af Gud? Den udtalelse ramte mig hårdt. Den smeltede det iskolde intellektuelle bjerg, i hvis skygge jeg havde levet og frosset i mange år. Omsider stod jeg i sollyset. Det var udelukkende et spørgsmål om at være villig til at tro på en magt større end mig selv. Der krævedes intet andet for at komme i gang.*
> — ANONYME ALKOHOLIKERE, S. 30‑31

Jeg kan huske de gange, hvor jeg har set op mod himlen og spekuleret på, hvem der startede alting, og hvordan. Da jeg kom til AA, blev en eller anden form for forståelse af den åndelige dimension nødvendig for en stabil ædruelighed. Efter at have læst forskellige versioner, inklusive de videnskabelige om en stor eksplosion, bestemte jeg mig for det enkle og gjorde Gud, sådan som jeg opfatter ham, til den store magt, der gjorde eksplosionen mulig. Som herre over det umådelige univers var han uden tvivl i stand til at lede mine tanker og handlinger, hvis jeg var parat til at acceptere vejledningen. Men jeg kunne ikke forvente hjælp, hvis jeg vendte ryggen til den hjælp og gik min egen vej. Jeg blev villig til at tro, og jeg har haft 26 år med en stabil og meningsfuld ædruelighed.
