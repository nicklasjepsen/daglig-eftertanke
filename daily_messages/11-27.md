# 27. NOVEMBER

**FARERNE VED RAMPELYSET**

> *I begyndelsen forstod medierne ikke vores modvilje mod personlig reklame. Man var oprigtigt overraskede over, at vi insisterede på at være anonyme. Så fangede de pointen. Her var der noget, man sjældent så i denne verden – et fællesskab, der sagde, at det ønskede at offentliggøre sine principper og sit arbejde, men ikke navnene på sine medlemmer. Medierne var henrykte over den indstilling. Lige siden har disse venner rapporteret om AA med en entusiasme, som selv de mest glødende medlemmer ville få svært ved at matche.*
> — 12 TRIN OG 12 TRADITIONER, S. 192

Det er afgørende for, at både jeg selv og fællesskabet kan overleve, at jeg ikke bruger AA til at bringe mig selv i rampelyset. Anonymitet er for mig en måde at arbejde med min ydmyghed på. Eftersom stolthed er en af mine værste defekter, er den bedste måde at overvinde den netop at praktisere ydmyghed. Fællesskabet vinder anerkendelse verden over på grund af den måde, det offentliggør sine principper og sit arbejde, og ikke ved, at enkelte medlemmer reklamerer for sig selv. Den tiltrækning, der skabes ved mine ændrede holdninger og min næstekærlighed, bidrager meget mere til AA’s trivsel end selvpromovering.
