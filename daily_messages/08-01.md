# 1. AUGUST

**AT LEVE DET**

> *Det åndelige liv er ikke nogen teori. Vi bliver nødt til at leve det.*
> — ANONYME ALKOHOLIKERE, S. 94

Da jeg var ny i programmet, kunne jeg ikke forestille mig at leve den åndelige del af programmet, men nu hvor jeg er ædru, kan jeg ikke forestille mig at leve foruden. Det var åndelighed, jeg havde søgt. Gud som jeg opfatter ham, har givet mig svar på de spørgsmål, som fik mig til at drikke gennem tyve år. Ved at leve et åndeligt liv og ved at bede Gud om hjælp har jeg lært at elske, at drage omsorg for alle mine medmennesker, have medfølelse med dem samt føle glæde i en verden, hvor jeg tidligere kun følte frygt.
