# 26. JULI

**VÆRDIEN AF ÆDRUELIGHED**

> *Enhver AA-gruppe bør klare sig selv økonomisk og afslå bidrag udefra.*
> — 12 TRIN OG 12 TRADITIONER, S. 169

Når jeg går på indkøb, ser jeg på priserne, og hvis jeg har brug for det, jeg ser, så køber jeg det. Nu, hvor jeg formodes at være i bedring, må jeg bringe orden i mit liv. Når jeg går til møde, tager jeg en kop kaffe med mælk og sukker, somme tider mere end én kop. Men når tidspunktet kommer, hvor hatten går rundt, har jeg enten for travlt til at finde penge frem, eller også har jeg ikke nok. Men jeg er der, fordi jeg har brug for dette møde. Jeg hørte nogen foreslå, at man skulle lægge i hatten svarende til, hvad en øl koster, og jeg syntes, det var for meget! Jeg giver næsten aldrig en tyver. Som mange andre regner jeg med, at andre – mere generøse – medlemmer finansierer fællesskabet. Jeg glemmer, at det koster penge at leje mødelokalet, købe min mælk, sukker og kopper. Jeg betaler uden videre det dobbelte for en kop kaffe på en café efter mødet. Det har jeg altid penge til. Altså – hvor meget er min ædruelighed og min indre fred egentlig værd?
