# 20. JUNI

**AT FJERNE FRYGT**

> *Problemet ved at fjerne frygt har to sider. Vi skal stræbe efter at opnå den størst mulige frihed fra frygt. Derefter har vi behov for både at finde modet og nåden til at gøre op med den resterende frygt på konstruktiv vis.*
> — SOM BILL SER PÅ DET, S. 61

De fleste af mine beslutninger var baseret på frygt. Alkohol gjorde det lettere at se livet i øjnene, men der kom et tidspunkt, hvor alkohol ikke længere var noget alternativ til frygten. En af de største gaver, jeg har fået i AA, har været, at jeg har fået mod til at handle, og det kan jeg med Guds hjælp. Efter fem års ædruelighed blev jeg ramt af stærke angstanfald, som jeg var nødt til at håndtere. Gud lod forskellige mennesker i min tilværelse hjælpe mig igennem det, og ved at tage trinene er jeg ved at blive det hele menneske, jeg gerne vil være, og det er jeg dybt taknemmelig for.
