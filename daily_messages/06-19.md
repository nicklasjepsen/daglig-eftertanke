# 19. JUNI

**HELBREDELSEN I AA**

> *Dette er paradokset i helbredelsen ved AA: Styrke, der opstår fra det totale nederlag og svaghed, tabet af éns gamle liv som betingelse for at få et nyt.*
> — AA BLIVER VOKSEN, S. 61

Selv efter utallige nederlag til kong Alkohol indrømmede jeg ikke, at jeg var slået. Jeg troede, at det var min moralske pligt at besejre ham, der var fjende og ven på samme tid. Ved mit første AA-møde blev jeg velsignet af en følelse af, at det var i orden at indrømme min magtesløshed over for en sygdom, som ikke havde noget at gøre med min moralske habitus. Da jeg gik ind ad døren til AA, vidste jeg instinktivt, at jeg befandt mig et sted, der var fyldt med kærlighed. Uden at gøre mig nogen anstrengelse blev jeg klar over, at det var godt og rigtigt at elske mig selv, sådan som det var Guds vilje. Der hvor mine tanker havde holdt mig fanget, gjorde mine følelser mig fri. Det er jeg taknemmelig for.
