# 15. MARTS

**IDÉEN OM GUD**

> *Når vi så, hvordan andre mennesker løste deres problemer ved en basal tillid til universets ånd, var vi nødt til at holde op med at tvivle på Guds kraft. Vores idéer fungerede ikke, men idéen om Gud gjorde.*
> — ANONYME ALKOHOLIKERE, S. 66

Som en blind, der gradvist får synet igen, famlede jeg mig langsomt frem til 3. trin. Jeg havde indset, at kun en magt større end mig selv kunne redde mig op fra den håbløse afgrund, jeg var havnet i, og jeg vidste, at dette var en magt, jeg kunne klynge mig til. Den skulle være et anker i et hav af elendighed. Selv om min tro på det tidspunkt var minimal, var den stor nok til at få mig til at forstå, at det var på tide, jeg kasserede min tiltro til mit stolte ego og erstattede den med den rolige styrke, der kun kan komme fra en magt langt større end mig selv.
