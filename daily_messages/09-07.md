# 7. SEPTEMBER

**AT FEJE FOR VORES EGEN DØR**

> *Vi er kommet for at feje for vores egen dør vel vidende, at vi ikke opnår noget af betydning, før vi har gjort det. Vi prøver aldrig at fortælle ham, hvad han bør gøre. Det er ikke hans fejltagelser, der er til diskussion. Vi holder os til vores egne.*
> — ANONYME ALKOHOLIKERE, S. 89

Jeg prøvede at gøre det godt igen over for min far, kort tid efter, at jeg var holdt op med at drikke. Men jeg talte for døve øren, fordi jeg gav ham skylden for mine problemer. Flere måneder senere prøvede jeg igen. Denne gang skrev jeg et brev, hvori jeg ikke bebrejdede ham noget eller nævnte hans fejl. Det virkede, og så forstod jeg det endelig! Jeg er kun ansvarlig for at feje for min egen dør, og takket være Gud og AA er der rent for i dag.
