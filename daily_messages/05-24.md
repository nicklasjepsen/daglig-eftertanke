# 24. MAJ

**LYKKELIG, GLAD OG FRI**

> *Vi er overbevist om, at Gud ønsker, at vi skal være glade og befriede. Vi kan ikke tilslutte os den overbevisning, at livet er en jammerdal, selv om det engang var det for mange af os. Men det står klart, at vi skabte vores egen jammerdal. Det var ikke Gud, der gjorde det. Det handler derfor om at holde op med at skabe elendighed, og et godt humør kan udvirke mirakler. Tag problemerne med et gran salt og brug dem som eksempler på, hvordan Guds storhed kan virke.*
> — ANONYME ALKOHOLIKERE, S. 138‑139

I mange år troede jeg på en straffende Gud og gav ham skylden for min elendighed. Jeg har lært, at jeg er nødt til at fjerne denne barriere for at kunne bruge AA‑programmets redskaber. Jeg kæmper ikke mod programmet, for det er en gave, og jeg har aldrig gjort modstand, når jeg modtog en gave. Hvis jeg af og til kæmper alligevel, er det fordi jeg stadigvæk hænger fast ved mine gamle ideer, og det får jeg ikke noget ud af.
