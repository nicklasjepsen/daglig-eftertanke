# 29. NOVEMBER

**AKTIVE BESKYTTERE**

> *Men for os repræsenterer den langt mere end bare en fornuftig mediestrategi. Den rummer mere end blot en afvisning af egoisme. Denne tradition er en konstant og praktisk påmindelse om, at personlige ambitioner ikke hører hjemme i AA. Ifølge denne tradition bliver hvert enkelt medlem en aktiv beskytter af vores fællesskab.*
> — 12 TRIN OG 12 TRADITIONER, S. 193

Den opfattelse, der ligger til grund for ydmyghed, er udtrykt i 11. tradition. Den gør det muligt for mig at være helt med i programmet på en enkel og alligevel dybfølt måde. Den opfylder mit behov for at være en integreret del af en betydningsfuld helhed. Ydmyghed bringer mig nærmere til den egentlige ånd af samhørighed og enhed, uden hvilken jeg ikke kunne forblive ædru. Når jeg husker på, at alle medlemmer er eksempler på ædruelighed, og at vi alle lever efter 11. tradition, er jeg i stand til at opleve frihed, fordi vi alle er anonyme.
