# 10. AUGUST

**EN EKSTRA INDSATS**

> *Til en vis grad gjorde vi det allerede, da vi lavede en moralsk selvransagelse, men nu er tiden inde, hvor vi bør gøre en ekstra indsats for at se, hvor mange mennesker vi har skadet og hvordan.*
> — 12 TRIN OG 12 TRADITIONER, S. 87

Efterhånden som min ædruelighed vokser, bliver jeg mere bevidst om mig selv som et værdifuldt menneske. I denne proces er jeg bedre i stand til at se andre som mennesker, og med dette følger erkendelsen af, at det var virkelige mennesker, jeg havde såret, dengang jeg drak. Jeg ikke bare løj, jeg løj om Tom. Jeg ikke bare snød, jeg snød Joe. Det der tilsyneladende var upersonlige handlinger, var i virkeligheden personlige krænkelser, fordi det var pæne mennesker, jeg havde gjort fortræd. Jeg er nødt til at gøre noget med hensyn til dem, jeg har såret, så jeg kan nyde min ædruelighed med fred i sindet.
