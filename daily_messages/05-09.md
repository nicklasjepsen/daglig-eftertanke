# 9. MAJ

**AT OVERVINDE FRYGT**

> *Nej, ikke hvis vi stadig klamrer os til noget, vi ikke vil give slip på. Så må vi bede Gud om hjælp til at blive villige*
> — ANONYME ALKOHOLIKERE, S. 87

Da jeg havde taget mit 5. trin, fandt jeg ud af, at alle mine karakterdefekter handlede om mit behov for at føle mig tryg og elsket, og jeg ved, at jeg ville have knoklet indædt med at løse problemet med disse defekter, hvis det var mig selv, der bestemte. Med 6. trin forstærkede jeg den indsats, jeg havde gjort med de første tre trin – jeg mediterede over trinet ved at sige det igen og igen. Jeg gik til møder, jeg fulgte min sponsors forslag, jeg læste, og jeg søgte inde i mig selv.I de første tre år af min ædruelighed var jeg bange for at gå alene ind i en elevator. En dag besluttede jeg at overvinde denne frygt. Jeg bad Gud om hjælp, gik ind i elevatoren, og henne i hjørnet stod en dame og græd. Hun sagde, at siden hendes mands død havde hun været dødsensangst for elevatorer. Jeg glemte min egen frygt og trøstede hende. Denne åndelige oplevelse hjalp mig til at se, hvordan villighed var nøglen til at klare resten af de 12 trin til helbredelse. Gud hjælper dem, der hjælper sig selv.
