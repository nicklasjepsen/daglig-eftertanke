# 7. AUGUST

**EN LIVSSTIL**

> *Vi for vores vedkommende ledte efter den samme redning med den desperation, man føler, når man er ved at drukne. Hvad der først lignede det tyndeste halmstrå, viste sig at være Guds kærlige og kraftfulde hånd. Vi havde fået et helt nyt liv, eller, om man vil, en model at leve efter, som for alvor fungerer.*
> — ANONYME ALKOHOLIKERE, S. 44

Jeg prøver hver dag at åbne mit hjerte og række ud i tak til Gud, der har vist mig en livsstil, der virkelig fungerer i vores skønne fællesskab. Men hvad er det ved denne livsstil, der virkelig fungerer? For mig betyder det at praktisere de 12 trin efter bedste evne, den fortsatte bevidsthed om, at Gud elsker mig betingelsesløst, og håbet om, at der hver ny dag er et formål med mit liv. I dette fællesskab er jeg i sandhed velsignet.
