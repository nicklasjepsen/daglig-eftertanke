# 11. OKTOBER

**SELVBEHERSKELSE**

> *Vores første mål må være at udvikle selvbeherskelse.*
> — 12 TRIN OG 12 TRADITIONER, S. 101

Køreturen til mit arbejde giver mig lejlighed til selvransagelse. En dag, mens jeg var på vej til arbejde, tænkte jeg mine fremskridt i ædruelighed igennem. Jeg brød mig ikke om det, jeg kom frem til. Tankerne plagede mig, men jeg håbede, at jeg ville glemme dem igen i løbet af arbejdsdagen. Men da den ene skuffelse efter den anden meldte sig, voksede min utilfredshed, og presset indefra blev større.Jeg satte mig for mig selv i firmaets receptionsområde og spurgte mig selv, hvordan jeg kunne få det bedste ud af resten af dagen. Før i tiden, når tingene gik galt, kæmpede jeg instinktivt imod. Men i den korte tid, jeg havde prøvet at leve i AA-programmet, havde jeg lært at træde et skridt tilbage og se på mig selv. Jeg kom frem til, at selv om jeg ikke var den person, jeg gerne ville være, havde jeg lært at lade være med at reagere på min gamle måde. De gamle adfærdsmønstre førte kun sorg og smerte med sig for mig selv og for andre mennesker. Jeg vendte tilbage til arbejdet, fast besluttet på at gøre dagen produktiv og takkede Gud for anledningen til at gøre fremskridt i dag.
