# 20. APRIL

**SELVRANSAGELSE**

> *… beder vi Gud om at lede vores tanker. Vi beder især om, at de må være fri for selvmedlidenhed, uærlighed og egoistiske motiver.*
> — ANONYME ALKOHOLIKERE, S. 97

Denne bøn lærer mig at være virkelig uselvisk og ydmyg, når den bliver sagt oprigtigt, for selv når jeg gjorde gode gerninger, søgte jeg ofte anerkendelse og ære for mig selv. Ved at granske mine motiver i alt, hvad jeg foretager mig, kan jeg tjene Gud og andre mennesker og hjælpe dem til at gøre det, de ønsker at gøre. Når jeg lader Gud styre min tankegang, fjerner jeg mange unødvendige bekymringer, og jeg tror på, at han leder mig hele dagen. Når jeg udelukker de tanker, der handler om selvmedlidenhed, uærlighed og selvoptagethed, så snart de dukker op i mit sind, finder jeg fred med Gud, min næste og mig selv.
