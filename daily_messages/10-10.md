# 10. OKTOBER

**JEG ÆNDRER MIG SELV – IKKE ANDRE**

> *Hvis nogen sårer os, og vi bliver fornærmede, er vi også forkert på den.*
> — 12 TRIN OG 12 TRADITIONER, S. 100

Sikke en frihed jeg følte, da jeg blev gjort opmærksom på denne sætning! Pludselig indså jeg, at jeg kunne gøre noget ved min vrede. Jeg kunne ændre mig selv i stedet for at prøve at lave andre mennesker om. Jeg tror ikke, at der er nogen undtagelser fra denne grundsætning. Jeg bør blive ved med at minde mig selv om, at jeg kun er et menneske, og at jeg gør det så godt, jeg kan, selv om det undertiden ikke er særlig godt. Så beder jeg Gud fjerne min vrede og i sandhed gøre mig fri.
