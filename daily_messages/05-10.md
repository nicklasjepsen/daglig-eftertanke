# 10. MAJ

**ENDELIG FRI**

> *En anden stor bonus, vi kan forvente at få, hvis vi erkender vores fejl over for et andet menneske, er ydmyghed – et ord, der ofte bliver misforstået … Det er en klar erkendelse af, hvad og hvem vi virkelig er, efterfulgt af et oprigtigt forsøg på at blive det, som vi*
> — 12 TRIN OG 12 TRADITIONER, S. 65

Inderst inde vidste jeg godt, at hvis jeg nogensinde skulle blive glad og fri, så måtte jeg dele min fortid med et andet menneske. Den glæde og lettelse, jeg oplevede efter at have gjort det, var ubeskrivelig. Efter at have taget 5. trin følte jeg mig fri næsten med det samme – jeg var ikke mere slave af mig selv og af alkohol. Den frihed føler jeg stadig efter 36 år, én dag ad gangen. Jeg indså, at Gud gjorde det for mig, som jeg ikke kunne gøre for mig selv.
