# 6. MARTS

**TROSBEGREBET**

> *Du bør ikke lade nogen form for fordomme, du måtte have mod åndelige terminologier, afholde dig fra ærligt at spørge dig selv, hvad de betyder for dig.*
> — ANONYME ALKOHOLIKERE, S. 61

Når angst, tvivl og vrede findes i overflod i og omkring mig, er tanken om tro en meget stor mundfuld at sluge. Sommetider kan bare tanken om at gøre noget nyt, noget jeg ikke plejer, efterhånden blive til en troens handling. Det sker, hvis jeg gør det regelmæssigt uden at diskutere med mig selv, om det jeg gør, er det rigtige. På dårlige dage, hvor alting går skævt, kan et møde eller en snak med en anden alkoholiker ofte få mig på bedre tanker. Det er tit nok til at overbevise mig om, at det ikke alt sammen ser så umuligt eller overvældende ud, som jeg havde troet. På den måde bliver det til en troens handling at gå til møde eller snakke med en anden alkoholiker. Jeg tror på, at jeg er ved at standse min sygdom. På denne måde bevæger jeg mig langsomt hen mod troen på en højere magt.
