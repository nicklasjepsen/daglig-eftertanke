# 13. JANUAR

**DET SKER IKKE FRA DEN ENE DAG TIL DEN ANDEN**

> *Vi er ikke helbredt for alkoholismen. Det, vi i realiteten har, er en daglig mulighed for henstand, og den er afhængig af, at vi vedligeholder vores åndelige form.*
> — ANONYME ALKOHOLIKERE, S. 96

Den mest almindelige alkoholiske illusion lader til at være: Hvis jeg bare ikke drikker, skal alting nok gå. Så snart tågen lettede for mig, så jeg for første gang, hvor rodet mit liv var blevet. Jeg havde problemer med familien og arbejdet samt økonomiske og juridiske problemer. Jeg hang fast i gamle religiøse ideer. Der var sider ved min karakter, jeg helst ville lukke øjnene for, fordi de let kunne have overbevist mig om, at jeg var håbløs og have fået mig til at gribe til flugt igen. Store Bog lærte mig at løse alle mine problemer. Men det skete ikke fra den ene dag til den anden – og bestemt ikke automatisk – uden en indsats fra min side. Jeg skal altid huske på Guds barmhjertighed og velsignelser, der hjælper mig, hver gang jeg står over for et problem.
