# 19. FEBRUAR

**JEG ER IKKE ANDERLEDES**

> *Efter AA’s grundlæggelse gik der hele fire år, før det bragte varig ædruelighed til den første kvindelige alkoholiker. Som så mange andre sagde kvinderne, at de var anderledes … Den subsistensløse sagde, at han var anderledes … kunstneren og de liberale erhverv sagde det samme – de rige, de fattige, de troende, agnostikerne, indianerne og eskimoerne, krigsveteranerne og de indsatte … Men i vore dage taler de allesammen, og masser af andre, besindigt om, hvor stor lighed der er mellem os alkoholikere, når vi indrømmer, at løbet er kørt.*
> — SOM BILL SER PÅ DET, S. 24

Jeg anser ikke mig selv for at være anderledes i AA, for hvis jeg gør det, isolerer jeg mig fra andre mennesker og fra kontakten til min højere magt. Hvis jeg føler mig isoleret i AA, er det ikke noget, andre mennesker er ansvarlige for. Det er noget, jeg selv har skabt ved at føle mig anderledes på en eller anden måde. I dag øver jeg mig på bare at være en af alkoholikerne i AA’s verdensomspændende fællesskab.
