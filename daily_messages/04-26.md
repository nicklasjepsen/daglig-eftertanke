# 26. APRIL

**LYKKE ER IKKE DET AFGØRENDE**

> *Jeg tror ikke, at det væsentlige er, om man er lykkelig eller ej. Hvordan tackler vi de problemer, vi kommer ud for? Hvordan kan vi bedst lære af dem og videregive det, vi har lært, til andre, hvis de ellers vil tage imod det?*
> — SOM BILL SER PÅ DET, S. 306

I min længsel efter at blive lykkelig skiftede jeg arbejde, blev gift og blev skilt, tyede til geografisk flugt og kom i gæld – både økonomisk, følelsesmæssigt og åndeligt. I AA lærer jeg at blive voksen. I stedet for at kræve, at mennesker, steder og ting skal gøre mig lykkelig, kan jeg bede Gud om hjælp til at acceptere mig selv. Når et problem vokser mig over hovedet, hjælper AA’s 12 trin mig til at komme igennem smerten. Den viden, jeg opnår, kan være en gave til andre, der slås med samme problem. Som Bill sagde: Når smerten rammer os, forventes det, at vi villigt lærer af den og hjælper andre til at lære. Når lykken banker på, modtager vi den vi den som en gave og takker Gud for den.
