# 6. NOVEMBER

**AT FØLGE MED STRØMMEN**

> *Vi søgte gennem bøn og meditation at forbedre vores bevidste kontakt med Gud, sådan som vi opfattede*
> — 12 TRIN OG 12 TRADITIONER, S. 106

Det første, jeg siger, når jeg står op om morgenen, er: Jeg står op, Gud, for at gøre din vilje. Dette er den korteste bøn, jeg kender, og den er dybt forankret i mig. Bøn ændrer ikke Guds holdning til mig; den ændrer min holdning til Gud. I modsætning til bøn er meditation en stille stund uden ord. At være helt koncentreret er at være fysisk afslappet, følelsesmæssigt i ro, mentalt fokuseret og åndeligt vågen.Jeg kan holde forbindelsen åben til Gud og kan forbedre min bevidste kontakt med ham ved at bevare en taknemmelig holdning. På de dage, hvor jeg er taknemmelig, er det, som om gode ting sker i mit liv. I samme øjeblik jeg begynder at forbande ting i mit liv, standser strømmen af det gode. Det er ikke Gud, der standser strømmen; det er min egen negative holdning.
