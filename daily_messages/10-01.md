# 1. OKTOBER

**MOD SELVTILFREDSHED**

> *Det er fristende at springe let hen over det åndelige handlingsprogram og hvile på laurbærrene, men alkohol er en listig fjende, og vi stiler lige lukt mod problemer, hvis vi gør det.*
> — ANONYME ALKOHOLIKERE, S. 96

Når jeg har det dårligt, er det nemt for mig at holde mig til de venner, jeg har fundet i AA’s program. Min smerte lindres ved hjælp af de løsninger, der findes i AA’s 12 trin. Men når jeg har det godt, og tingene lykkes for mig, kan jeg godt blive selvtilfreds. Kort sagt bliver jeg doven og bliver til problemet og ikke løsningen. Jeg er nødt til at handle, at gøre status. Hvor er jeg, og hvor er jeg på vej hen? En daglig selvransagelse vil fortælle mig, hvad jeg bør forandre for at genvinde min åndelige balance. Det holder mig ærlig og ydmyg at indrømme over for Gud og for et andet menneske, hvad jeg finder i min selvransagelse.
