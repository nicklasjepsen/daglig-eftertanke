# 19. MARTS

**BØN: DET VIRKER**

> *Det er engang meget rigtigt blevet sagt, at “de eneste, der taler hånligt om bøn, er dem, der ikke har prøvet den længe nok.”*
> — 12 TRIN OG 12 TRADITIONER, S. 107

Mit barndomshjem var agnostisk, og jeg følte mig ret fjollet, da jeg første gang forsøgte at bede. Jeg vidste, at der var en højere magt, der virkede i mit liv – hvordan kunne jeg ellers forblive ædru? Men jeg var absolut ikke overbevist om, at han/hun/den ønskede at høre mine bønner. Folk, der havde det, som jeg ønskede mig, sagde, at bøn var et vigtigt led for den, der ville praktisere programmet, så jeg holdt ved. Jeg gjorde alvor af at bede hver dag, og jeg blev overrasket over at opdage, at jeg blev mere afklaret og tilfreds med min plads i verden. Med andre ord, livet blev lettere og ikke i så høj grad en kamp. Jeg er stadig ikke klar over, hvem eller hvad der lytter til mine bønner; men jeg vil aldrig holde op med at bede af den simple grund, at det virker.
