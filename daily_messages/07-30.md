# 30. JULI

**AT GIVE TILBAGE**

> *… han har fundet noget, der er endnu bedre end guld … For en tid vil han ikke dele det med nogen. Måske opdager han ikke med det samme, at han bare har set et glimt af en ubegrænset guldåre, som kun giver gevinst, hvis han graver resten af livet og insisterer på at forære hele udbyttet væk.*
> — ANONYME ALKOHOLIKERE, S. 135

Min andel i 7. tradition indebærer meget mere end bare at betale for kaffen. Det betyder, at jeg bliver accepteret som den, jeg er, fordi jeg tilhører en gruppe. For første gang kan jeg være ansvarlig, fordi jeg har et valg. Jeg kan løse problemer i min daglige tilværelse ved at være aktiv i AA. Når jeg er kommet på fode igen, kan jeg give det tilbage til AA, som AA gav mig. At give tilbage til AA sikrer ikke blot min egen ædruelighed, men giver mig mulighed for at være med til at sikre, at AA også vil være der for mine børnebørn.
