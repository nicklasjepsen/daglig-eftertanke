# 23. FEBRUAR

**MYSTISKE PARADOKSER**

> *Dette er paradokset i helbredelsen ved AA: Styrke, der opstår fra det totale nederlag og svaghed, tabet af éns gamle liv som betingelse for at få et nyt.*
> — AA BLIVER VOKSEN, S. 61

Hvor er paradokser dog fantastiske! De kan ikke beregnes; men når vi erkender og accepterer dem, bekræfter de noget i universet, som er hinsides menneskelig logik. Når jeg står over for noget farligt, får jeg mod. Når jeg hjælper et menneske, bliver jeg bedre til at elske mig selv. Når jeg accepterer smerte som en del af en voksende livserfaring, oplever jeg en større glæde. Når jeg ser på min mørke side, ser jeg et nyt lys. Når jeg accepterer min sårbarhed og overgiver mig til en højere magt, bliver jeg velsignet med en uventet styrke. Fuld af skam tumlede jeg ind ad døren til AA og ventede ingenting af livet. Jeg fik håb og værdighed. Miraklet er, at den eneste måde at beholde programmets gaver er at give dem videre.
