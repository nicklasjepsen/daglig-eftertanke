# 1. FEBRUAR

**VORES MÅL ER SUND FORNUFT**

> *Lige dér begyndte 2. trin lidt efter lidt at blive en del af mit liv. Jeg kan ikke sige hvordan eller ved hvilken lejlighed eller præcis hvilken dag, jeg begyndte at tro på en magt større end mig selv, men jeg har i hvert fald den tro nu.*
> — 12 TRIN OG 12 TRADITIONER, S. 32

Kom til at tro! Jeg hyklede min tro, når jeg fik lyst til det, eller når jeg mente, at det ville tage sig godt ud. Jeg stolede i virkeligheden ikke på Gud. Jeg troede ikke på, at han bekymrede sig om mig. Jeg blev ved med at prøve at ændre ting, som jeg ikke kunne ændre. I afsky skubbede jeg efterhånden det hele over til Gud og sagde: “Du som kan alt; værsgo, gør venligst noget ved det her” Det gjorde han så. Jeg begyndte at få en løsning på mine sværeste problemer, undertiden på de særeste tidspunkter: på vej til arbejde, mens jeg spiste frokost eller i min sødeste søvn. Jeg blev klar over, at det ikke var mig, der havde udtænkt disse løsninger. Det var en højere magt, der havde givet mig dem. Jeg kom til at tro.
