# 17. AUGUST

**AT GØRE DET GODT IGEN**

> *I mange tilfælde vil vi opdage, at vi, selv om vi måske ikke har gjort andre stor fortræd, i høj grad har skadet os selv følelsesmæssigt.*
> — 12 TRIN OG 12TRADITIONER, S. 90

Har du nogensinde tænkt på, at den fortræd, du gjorde en forretningsforbindelse eller måske et familiemedlem, var så ubetydelig, at det egentlig ikke krævede en undskyldning, fordi de formentlig ikke kunne huske det alligevel? Hvis den person og det, jeg har gjort mod ham, bliver ved med at dukke op i mine tanker og gør mig urolig eller giver mig skyldfølelse, sætter jeg vedkommende øverst på listen over dem, jeg skal gøre det godt igen overfor. Jeg bliver villig til at give en oprigtig undskyldning, fordi jeg ved, at jeg vil føle mig rolig og afslappet over for den person, så snart denne meget vigtige del af min helbredelse er fuldført.
