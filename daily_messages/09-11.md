# 11. SEPTEMBER

**AT GØRE DET GODT IGEN**

> *Frem for alt skal vi prøve at sikre, at vi ikke trækker tiden ud, fordi vi er bange.*
> — 12 TRIN OG 12 TRADITIONER, S. 97

Mod og frygtløshed er de gaver, som følger med min helbredelse. De sætter mig i stand til at bede om hjælp og gå videre med at gøre det godt igen med en følelse af værdighed og ydmyghed. Det kræver en vis portion ærlighed at gøre det godt igen, og det føler jeg, at jeg mangler. Ved Guds hjælp og andres visdom kan jeg alligevel nå ind til den og finde styrke til at handle. Mine forsøg på at gøre det godt igen bliver måske accepteret og måske ikke; men når jeg har forsøgt, kan jeg gå rundt med en følelse af frihed og vide, at i dag er jeg ansvarlig.
