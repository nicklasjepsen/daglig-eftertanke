# 14. SEPTEMBER

**FRED I SJÆLEN**

> *Skal vi fremlægge sagen for vores sponsor eller åndelige vejleder og inderligt bede Gud om hjælp og vejledning – idet vi beslutter at gøre det rette, uanset hvad det viser sig at være, og uanset konsekvenserne?*
> — 12 TRIN OG 12 TRADITIONER, S. 97

Min tro på en højere magt er en afgørende del af mit arbejde med 9. trin. De andre ingredienser er tilgivelse, valg af tidspunkt og rigtige motiver. Min villighed til at arbejde med trinet er en erfaring, der kommer af, at jeg vokser. Den åbner døren til nye og ærlige relationer til dem, jeg har gjort fortræd. Min ansvarlige handlemåde bringer mig nærmere til programmets åndelige principper – kærlighed og service. Deraf følger med sikkerhed sjælefred, sindsro og en stærkere tro.
