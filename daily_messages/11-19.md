# 19. NOVEMBER

**JEG VAR VED AT MISTE FODFÆSTET**

> *Vi*
> — 12 TRIN OG 12 TRADITIONER, S. 106

Jeg havde i nogen tid været ved at miste fodfæstet i programmet; men der skulle en dødstrussel til fra en dødelig sygdom for at få mig til at stå fast igen, og især for at få mig til at praktisere 11. trin i vores fantastiske fællesskab. Selv om jeg havde femten års ædruelighed og stadig var meget aktiv i programmet, vidste jeg, at kvaliteten af min ædruelighed var dalet alvorligt. Atten måneder senere afslørede en rutineundersøgelse en ondartet svulst, og jeg fik en prognose, der gav mig seks måneder. Jeg begyndte på behandlingen, og derefter fik jeg to små slagtilfælde, der afslørede to store svulster i hjernen. Så røg jeg ned i et sort hul, og jeg blev efterhånden så desperat, at jeg var nødt til at spørge mig selv, hvorfor dette skete for mig. Gud viste mig min uærlighed og lod mig blive lærevillig igen. Så begyndte miraklerne at ske. Men jeg lærte først og fremmest den fulde betydning af 11. trin. Min fysiske tilstand er blevet langt langt bedre; men min sygdom er mindre væsentlig sammenlignet med det, jeg næsten helt havde mistet.
