# 18. JANUAR

**VILLE DET HJÆLPE AT DRIKKE?**

> *Ved at se tilbage på vores egen drikkehistorie kunne vi påvise, at vi havde mistet kontrollen, flere år før vi selv blev klar over det. Vores drikkeri dengang var ikke bare en vane. Det var i realiteten en begyndelse på en skæbnesvanger udvikling.*
> — 12 TRIN OG 12 TRADITIONER, S. 27‑28

Mens jeg stadig drak, kunne jeg ikke reagere på nogen af livets situationer på samme måde, som andre almindelige mennesker kunne. Den mindste hændelse udløste en sindstilstand, der gjorde, at jeg troede, at jeg måtte have noget at drikke for at dulme mine følelser. Men det gjorde ikke situationen bedre, så jeg søgte endnu mere flugt i flasken. I dag er jeg nødt til at være bevidst om min alkoholisme. Jeg har ikke råd til at tro, at jeg har opnået kontrollen over mit drikkeri – ellers vil jeg endnu en gang tro, at jeg har fået kontrol over mit liv. En sådan følelse af kontrol er skæbnesvanger for min ædruelighed.
