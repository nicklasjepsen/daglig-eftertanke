# 22. APRIL

**NY MULD – NYE RØDDER**

> *De øjeblikke, hvor vi opfatter klart, kan udvikle sig til en vedvarende åndelig afklarethed. Det kan jeg tale med om. Den virkelighed, der træder i stedet for den neurotiske underskov, vil rodfæste sig på trods af storme fra de kræfter, der kunne ødelægge os, eller som vi kunne bruge for at ødelægge os selv.*
> — SOM BILL SER PÅ DET, S. 173

Jeg var sårbar, da jeg kom til AA. Jeg følte mig som en svag kimplante uden muld til mine rødder, og jeg gik kun i AA for at overleve. Alligevel var det en begyndelse. Jeg voksede, udviklede mig, snoede mig, men med de andres hjælp slap min sjæl frem fra rødderne. Så var jeg fri. Jeg handlede, visnede, gik ind i mig selv, bad, handlede igen, forstod på ny, da jeg fik et øjebliks indsigt. Mine åndelige arme strakte sig fra mine rødder og blev til stærke åndelige skud, der med hjælp fra trinene rækker mod himlen.Her på jorden fortsætter Guds kærlighed betingelsesløst. Mit AA-liv gav mig et helt nyt fundament … (mine) rødder havde fat i ny jordbund (Anonyme Alkoholikere, s. 30).
