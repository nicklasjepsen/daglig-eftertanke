# 18. NOVEMBER

**ET SIKKERHEDSNET**

> *Vi bliver grebet af et så sygt oprør, at vi helt nægter at bede. Når det sker, skal vi ikke tænke alt for dårligt om os selv. Vi skal bare genoptage bønnen så hurtigt, vi kan, og gøre det, som vi ved er godt for os.*
> — 12 TRIN OG 12 TRADITIONER, S. 116

Det sker, at jeg skriger, stamper i jorden og vender ryggen til min højere magt. Så fortæller min sygdom mig, at jeg er en fiasko, og hvis jeg bliver ved med at være vred, ender jeg uden tvivl med at drikke mig fuld. I disse øjeblikke med egenrådighed er det, som om jeg har mistet fodfæstet, hænger fra en klippe og holder fast med én hånd. Det ovennævnte citat er mit sikkerhedsnet, forstået sådan, at det tilskynder mig til at prøve at opføre mig anderledes, f. eks. ved at være venlig og tålmodig over for mig selv. Det giver mig troen på, at min højere magt vil vente, indtil jeg igen er villig til at risikere at give slip og lande i nettet – og bede.
