# 23. APRIL

**AA ER IKKE ET UNIVERSALMIDDEL**

> *Det ville være et udtryk for falsk stolthed at hævde, at AA kan kurere alt, selv alkoholisme.*
> — SOM BILL SER PÅ DET, S. 285

I de første år af min ædruelighed var jeg fuld af stolthed. Jeg troede, at AA var den eneste form for behandling, der kunne føre til et godt og lykkeligt liv. Det var bestemt den grundlæggende bestanddel i min ædruelighed, og selv i dag, med mere end 12 år i programmet, er jeg meget optaget af møder, sponsorvirksomhed og servicearbejde. I de første fire år af min ædruelighed var det nødvendigt for mig at søge professionel hjælp, eftersom mit følelsesmæssige helbred var meget dårligt. Der er mange, der har fundet ædruelighed og glæde i andre organisationer. AA lærte mig, at jeg havde et valg: at gøre hvad som helst for at styrke min ædruelighed. AA er måske ikke et universalmiddel mod alting; men det er midtpunktet i mit ædru liv.
