# 12. OKTOBER

**AT TØJLE UBESINDIGHED**

> *Når vi taler eller handler hidsigt eller overilet, fordufter vores evne til at være rimelige og tolerante, og det går lynhurtigt.*
> — 12 TRIN OG 12 TRADITIONER, S. 101

Et mål, jeg dagligt må arbejde hen imod, er at være retsindig og tolerant. Jeg beder Gud, sådan som jeg opfatter ham, om hjælp til at være kærlig og tolerant over for dem, jeg elsker og over for dem, jeg er i tæt kontakt med. Jeg beder om vejledning til at beherske mine ord, når jeg er ophidset, og jeg bruger et øjeblik til at tænke over det følelsesmæssige oprør, mine ord kan sætte i gang. Det sker ikke blot hos andre, men også hos mig selv. Nøglen til sund tænkning og positiv handling er for mig bøn, meditation og selvransagelse.
