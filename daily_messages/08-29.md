# 29. AUGUST

**JEG VÆLGER ANONYMITET**

> *Vi er sikre på, at ydmyghed, udtrykt gennem anonymitet, er den bedste beskyttelse, Anonyme Alkoholikere nogensinde kan få.*
> — 12 TRIN OG 12 TRADITIONER, S. 198

Der er jo ikke nogen regler i AA, og derfor kan jeg selv vælge, hvordan det skal være for mig. Det er grunden til, at jeg vælger anonymiteten. Det er mit ønske, at min Gud skal bruge mig som et af sine ydmyge redskaber i dette program. At bringe ofre er kunsten at give af mig selv af et godt hjerte, idet jeg lader ydmyghed erstatte mit ego. I min ædruelighed undertrykker jeg trangen til at råbe ud i verden: “Jeg er medlem af AA,” og jeg oplever en indre glæde og fred. Jeg overlader det til andre mennesker at få øje på forandringerne hos mig og håber, at de vil spørge, hvad der er sket. Jeg sætter åndelige principper højt frem for at dømme, finde fejl og kritisere. Jeg ønsker kærlighed og omsorg i min gruppe, så at jeg kan vokse.
