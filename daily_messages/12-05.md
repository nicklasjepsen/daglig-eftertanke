# 5. DECEMBER

**ET HØJERE BEVIDSTHEDSNIVEAU**

> *Vi har fået en gave, som giver os et højere bevidsthedsniveau og en ny måde at være i livet på.*
> — 12 TRIN OG 12 TRADITIONER, S. 118

Mange AA’ere spekulerer over, hvad en åndelig opvågnen egentlig er. Jeg var tilbøjelig til at forvente et mirakel, et drama – en åbenbaring. Men det, der som regel sker, er, at en fornemmelse af velvære og en følelse af fred bringer os til et andet bevidsthedsniveau. Det var det, der skete for mig. Mit vanvid og min indre uro forsvandt, og jeg trådte ind i en ny dimension med håb, kærlighed og fred. Jeg tror, at den styrke, jeg bliver ved med at opleve på denne måde, hænger sammen med den måde, hvorpå jeg praktiserer de 12 trin – ærligt, inderligt og samvittighedsfuldt.
