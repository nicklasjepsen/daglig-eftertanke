# 29. OKTOBER

**VORES OVERLEVELSE**

> *Da det er selve livet for os at komme os af alkoholisme, er det bydende nødvendigt, at vi gør alt for at bevare vores mulighed for overlevelse.*
> — 12 TRIN OG 12 TRADITIONER, S. 187

Den ærlighed, som AA-medlemmerne lægger for dagen på møderne, giver mig styrke til at være åben. Der er ikke noget, der blokerer for det flow af energi, som ærlighed giver. Den eneste forhindring for dette flow kunne være beruselse; men selv da vil ingen finde en lukket dør, hvis han eller hun er gået og vælger at komme tilbage. Efter først at have modtaget ædruelighedens gave bliver alle AA-medlemmer udfordret til på daglig basis at acceptere et program, der hviler på ærlighed.Min højere magt skabte mig med et formål i livet. Jeg beder ham acceptere mine ærlige bestræbelser på at fortsætte min rejse i det åndelige liv. Jeg beder ham om styrke til at kende og søge hans vilje.
