# 8. NOVEMBER

**EN PERSONLIG OPDAGELSESREJSE**

> *Meditation er noget, der altid kan videreudvikles. Den har ingen grænser, hverken i udstrækning eller dybde. Ved hjælp af de vejledninger og eksempler, som vi er i stand til at finde, er det i bund og grund en personlig opdagelsesrejse, som vi hver især drager ud på.*
> — 12 TRIN OG 12 TRADITIONER, S. 112

Min åndelige vækst får jeg fra Gud, som jeg opfatter ham. Med ham finder jeg mit sande indre jeg. Daglig meditation og bøn styrker og fornyer kilden til mit velbefindende. Jeg bliver da i stand til at tage imod hans gaver med et åbent sind. Når Gud er inde i billedet, får jeg sikkerhed for, at min rejse bliver, som han ønsker det, og derfor er jeg taknemmelig over at have Gud i mit liv.
