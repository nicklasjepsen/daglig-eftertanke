# 21. FEBRUAR

**JEG ER EN DEL AF HELHEDEN**

> *Med ét blev jeg en del – om end en meget lille del – af et kosmos …*
> — SOM BILL SER PÅ DET, S. 225

Da jeg begyndte at komme i AA, kom jeg til det resultat, at AA’erne var vældig rare mennesker – måske lidt naive, lidt for venlige, men i grunden pæne og velmenende mennesker (som jeg intet havde tilfælles med). Jeg mødte dem ved møderne – det var trods alt der, de fandtes. Jeg gav hånd, og efter mødet glemte jeg alt om dem. Så en dag sørgede min højere magt, som jeg i øvrigt ikke troede på dengang, for at arrangere et fælles projekt. Det var ikke i AA-regi, men involverede mange AA-medlemmer. Vi arbejdede sammen, og jeg lærte dem at kende som mennesker. Jeg kom til at beundre dem, endda at kunne lide dem og modvilligt at nyde at være sammen med dem. Den måde, hvorpå de dagligt brugte programmet, var ikke bare snak ved møderne. Det tiltrak mig, og jeg ønskede at få det, de havde. Pludselig blev de til vi. Jeg har ikke drukket siden.
