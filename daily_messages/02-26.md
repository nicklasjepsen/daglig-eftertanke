# 26. FEBRUAR

**INGEN ALMINDELIG SUCCESHISTORIE**

> *AA er ikke nogen succeshistorie i ordets egentlige betydning. Det er en beretning om lidelse, der ved nåde forvandles til åndelig fremgang.*
> — SOM BILL SER PÅ DET, S. 35

Da jeg kom ind i AA, lyttede jeg til det, andre fortalte om virkeligheden i deres drikkeri: ensomhed, rædsel og smerte. Efterhånden som jeg blev ved med at lytte, hørte jeg snart en beskrivelse af noget helt andet – virkelighedens ædruelighed. Det er en virkelighed, der handler om frihed og glæde, om formål og styring og om sindsro og fred med Gud, os selv og andre mennesker. Ved at gå til møder bliver jeg igen og igen præsenteret for den virkelighed. Jeg oplever den hos dem, der omgiver mig: i deres øjne og stemmer. Ved at arbejde med programmet finder jeg den styring og styrke, som kan gøre den virkelighed til min. Glæden ved AA er, at jeg kan opnå denne nye virkelighed.
