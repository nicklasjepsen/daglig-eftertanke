# 2. MARTS

**HÅB**

> *Men mist ikke modet.*
> — ANONYME ALKOHOLIKERE, S. 72

Der er kun få erfaringer, der har mindre værdi for mig end hurtigt opnået ædruelighed. Alt for tit har urealistiske forventninger betydet modløshed og – ikke mindst – selvmedlidenhed eller udmattelse på grund af mine ønsker om at ændre verden inden weekenden. Modløshed er et signal om, at jeg måske er gået for vidt. Hemmeligheden ved at realisere mine muligheder er, at jeg erkender mine begrænsninger og tror på, at tid er en gave, ikke en trussel.Håbet er den nøgle, der åbner modløshedens dør. Programmet lover mig, at hvis jeg lader være med at tage det første glas i dag, vil jeg altid have håb. Eftersom jeg er kommet til at tro, at jeg beholder det, som jeg deler, så får jeg mod hver gang, jeg giver mod. Det er sammen med andre mennesker, med Guds barmhjertighed og AA’s fællesskab, at jeg vandrer møjsommeligt hen ad vejen mod en positiv fremtid. Jeg vil håbe, at jeg altid husker på, at den styrke, jeg har, er langt større end nogen som helst frygt, der ligger foran mig. Gid jeg altid må være tålmodig, for jeg er på rette vej.
