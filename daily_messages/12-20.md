# 20. DECEMBER

**AT GIVE BÆRER BELØNNINGEN I SIG SELV**

> *Her handler det virkelig om at give noget videre, som intet kræver til gengæld. Han forventer ikke betaling fra sin lidelsesfælle, ikke engang, at han skal kunne lide ham. Så opdager han, at det guddommelige paradoks i at give noget på den måde bærer lønnen i sig selv, hvad enten hans lidelsesfælle endnu har fået noget ud af det eller ej.*
> — 12 TRIN OG 12 TRADITIONER, S. 120‑121

Gennem min erfaring med tolvtetrinsarbejde kom jeg til at forstå belønningen ved at give uden at kræve noget til gengæld. I begyndelsen forventede jeg, at de blev helbredt; men jeg fandt snart ud af, at sådan gik det ikke. Først da jeg fik tilstrækkelig ydmyghed til at kunne acceptere, at det ikke var alt mit tolvtetrinsarbejde, der ville lykkes, opdagede jeg, at når jeg giver uden at tænke på mig selv, bærer det belønningen i sig selv.
