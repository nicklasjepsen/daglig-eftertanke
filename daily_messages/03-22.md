# 22. MARTS

**FÆRDIG MED AT KÆMPE**

> *Vi er holdt op med at bekæmpe alt og alle, ja, selv alkohol …*
> — ANONYME ALKOHOLIKERE, S. 95

Da jeg kom til AA, troede jeg, at det ville blive en kamp, og at AA ville kunne give mig den styrke, jeg behøvede for at vinde over alkohol. Hvis jeg sejrede i den kamp, hvem ved, hvilke andre slag jeg så kunne vinde. Men jeg måtte være stærk. Det beviste al tidligere erfaring i mit liv. I dag behøver jeg ikke at kæmpe eller gøre min vilje gældende. Når jeg tager de 12 trin og lader min højere magt gøre det egentlige arbejde, forsvinder mit alkoholproblem helt af sig selv. Mit liv holder også op med at være en kamp. Jeg behøver kun at spørge, om det er accept – eller ændring – der er brug for. Det er ikke min vilje, men hans, der skal ske.
