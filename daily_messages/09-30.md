# 30. SEPTEMBER

**CIRKLEN OG TREKANTEN**

> *Cirklen symboliserer AA på verdensplan og trekanten AA’s tre overleveringer: rehabilitering, enhed og service. I denne vidunderlige nye verden har vi opnået frihed fra vores altødelæggende besættelse.*
> — AA BLIVER VOKSEN, S. 159

Jeg kom ind i servicearbejdet tidligt i mit AA-liv, og jeg fandt forklaringen på vores fællesskabs logo meget passende. Først en cirkel af kærlighed og service med en velafbalanceret trekant indeni, hvor fundamentet repræsenterer vores rehabilitering gennem de 12 trin. Så de to andre sider, der repræsenterer henholdsvis enhed og service. De tre sider i trekanten er lige lange. Efterhånden som jeg voksede i AA, begyndte jeg at kunne identificere mig med dette symbol. Jeg er cirklen, og trekantens sider repræsenterer tre aspekter i min personlighed: fysisk og følelsesmæssig balance samt åndelighed; Sidstnævnte er symbolets fundament. Som en helhed kan alle tre sider af min personlighed omsættes til et godt og ædru liv.
