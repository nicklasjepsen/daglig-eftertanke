# 22. DECEMBER

**PRINCIPPER, IKKE PERSONER**

> *Den måde, hvorpå vores værdige alkoholikere sommetider har prøvet at dømme de mindre værdige, er, når vi ser tilbage på det, temmelig komisk. Forestil dig, hvis du kan, en alkoholiker, der dømmer en anden!*
> — THE LANGUAGE OF THE HEART, S. 37

Hvem tror jeg, at jeg er, når jeg forestiller mig, at jeg kan dømme nogen? Første gang, jeg kom i fællesskabet, kunne jeg lide dem alle sammen. Trods alt ville AA jo hjælpe mig til et bedre liv uden alkohol. Det viste sig i virkeligheden, at jeg ikke brød mig om alle, og det var heller ikke alle, der syntes om mig. Mens jeg er vokset i fællesskabet, har jeg lært at holde af alle bare ved at lytte til det, de siger. Ham, der sidder derovre eller hende, der sidder ved siden af mig, har Gud valgt til at give mig det budskab, som jeg har brug for i dag. Jeg bør altid huske at sætte principper forud for personer.
