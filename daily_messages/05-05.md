# 5. MAJ

**SKOVEN OG TRÆERNE**

> *Det andet problem er, at de tanker, der kommer, når vi er alene, måske kan være fordrejet af vores egen efterrationalisering og ønsketænkning. Fordelen ved at tale med et andet menneske er, at vi kan få hans direkte kommentarer og råd om vores situation.*
> — 12 TRIN OG 12 TRADITIONER, S. 67

Jeg har ikke tal på alle de gange, hvor jeg har været vred og frustreret og har sagt til mig selv, at jeg ikke kunne se skoven for bare træer. Til sidst blev jeg klar over, at det, jeg havde brug for, når jeg var i vildrede, var en, der kunne hjælpe mig med at skille skoven og træerne fra hinanden; en der kunne vise mig en bedre vej; en der kunne hjælpe mig med at løse akutte problemer samt hjælpe mig med at undgå klipper og faldgruber.Når jeg er i den skov, beder jeg Gud om at give mig mod til at række ud efter en anden AA’er.
