# 3. JANUAR

**MAGTESLØS**

> *Vi indrømmede, at vi var magtesløse over for alkohol – at vi ikke kunne klare vores liv.*
> — 12 TRIN OG 12 TRADITIONER, S. 25

Det er ingen tilfældighed, at netop første trin handler om magtesløshed: En indrømmelse af personlig magtesløshed over for alkohol er grundstenen i vores helbredelse. Jeg har fundet ud af, at jeg ikke har den magt og kontrol, som jeg engang troede, at jeg havde. Jeg er magtesløs over for, hvad folk tænker om mig. Jeg er magtesløs over for lige at være kommet for sent til bussen. Jeg er magtesløs over for, hvordan andre mennesker bruger (eller ikke bruger) trinene. Men jeg ved også, at der er noget, jeg ikke er magtesløs overfor. Jeg er ikke magtesløs over for min indstilling til andre mennesker. Jeg er ikke magtesløs over for at tage ansvaret for at komme mig. Jeg har magt til at udøve en positiv indflydelse på mig selv, mine kære og den verden, jeg lever i.
