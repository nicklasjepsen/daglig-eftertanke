# 28. MAJ

**SAMME RETTIGHEDER**

> *Før eller senere går de fleste AA-grupper over gevind og stiller regler op i lange baner … Efter en tid aftager frygten og intolerancen. Vi ønsker ikke at nægte nogen muligheden for at genvinde helbredet efter alkoholmisbrug. Vi ønsker at være så åbne som muligt og aldrig udelukke nogen.*
> — AA TRADITION, HOW IT DEVELOPED, S. 10‑12

AA tilbød mig fuldstændig frihed og accepterede mig i fællesskabet, som jeg var. Medlemskab var ikke afhængigt af økonomisk succes, uddannelse eller personlighed, og det er jeg meget taknemmelig for. Jeg spørger ofte mig selv, om jeg giver andre samme rettigheder, eller om jeg nægter dem frihed til at være anderledes. I dag forsøger jeg at erstatte min frygt og intolerance med tro, tålmodighed, kærlighed og accept. Denne styrke kan jeg have med mig i min AA‑gruppe, i mit hjem og på mit arbejde. Jeg gør en indsats for at medbringe min positive indstilling uanset, hvor jeg kommer hen.Jeg har ikke ret til at dømme andre, og det er heller ikke mit ansvar. Alt efter min indstilling kan jeg se nykommere i AA, familiemedlemmer og venner som en trussel eller som mennesker, der kan lære mig noget. Når jeg tænker på, hvor fordømmende jeg har været, kan jeg se, i hvor høj grad min selvretfærdighed har skadet mig åndeligt.
