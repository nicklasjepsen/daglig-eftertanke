# 17. JANUAR

**GLÆDEN KOMMER STILLE OG ROLIGT**

> *Problemet med os alkoholikere var dette: Vi forlangte, at verden gav os lykke og fred i sindet på den særlige måde, vi ønskede det – ved hjælp af alkohol. Det var ikke nogen succes. Men når vi giver os tid til at finde nogle af de åndelige love, sætter os ind i dem og praktiserer dem, får vi faktisk lykke og fred i sindet … Det ser ud til, at der er nogle love, vi er nødt til at følge, men lykke og fred i sindet er altid tilgængeligt, gratis og frit tilgængeligt for alle.*
> — DR. BOB OG DE LEGENDARISKE OLDTIMERE, S. 307

Enkelheden i AA’s program viser mig, at lykken ikke er noget, jeg kan kræve. Den kommer til mig stille og roligt, når jeg tjener andre. Når jeg rækker hånden frem mod nykommeren eller mod én, der har haft tilbagefald, føler jeg med grænseløs taknemmelighed og glæde, at min egen ædruelighed er blevet genopladet.
