# 7. JULI

**… OG GIVE SLIP PÅ DEN**

> *… først og fremmest frygten for at miste noget, vi allerede havde, eller for ikke at få det, vi krævede. Vi levede altid i en tilstand af utilfredshed, evig uro og frustration. Derfor kunne vi ikke finde fred, før vi havde redskaber til at begrænse disse krav. Forskellen mellem et krav og en simpel anmodning er tydelig for enhver.*
> — 12 TRIN OG 12 TRADITIONER, S. 85

Jeg får ikke fred, før jeg giver slip på mine forventninger. Når jeg bliver opslugt af tankerne om, hvad jeg ønsker, og hvad der burde ske for mig, bliver jeg grebet af frygt eller ængstelig forventning. Det er ikke godt for min følelsesmæssige ædruelighed. Jeg må atter og atter overgive mig til den realitet, at jeg er afhængig af Gud. Det giver mig fred, taknemmelighed og åndelig tryghed.
