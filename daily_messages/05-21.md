# 21. MAJ

**EN LISTE OVER MINE GODER**

> *En ting, jeg praktiserer, er at skrive en fuldstændig liste over de gode ting i mit liv …*
> — SOM BILL SER PÅ DET, S. 37

Hvad havde jeg at være taknemmelig for? Jeg satte mig for mig selv og begyndte at lave en liste over de goder, som jeg på ingen måde selv var ansvarlig for, og jeg begyndte med, at jeg var født sund og rask. Jeg gennemgik mine 74 år helt frem til dette øjeblik. Listen kom op på to sider, og det tog mig to timer at lave den; jeg medregnede mit helbred, min familie, min økonomi, AA – hele registeret.Jeg beder hver dag Gud hjælpe mig med at huske min liste og med at være taknemmelig dagen igennem. Når jeg husker på min taknemmelighedsliste, er det meget svært at komme til den konklusion, at Gud ikke er mild mod mig.
