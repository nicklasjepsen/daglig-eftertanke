# 22. JANUAR

**LAD OS HOLDE DET ENKELT**

> *Få timer senere forlod jeg Dr. Bob … Det gammelkendte, dejlige smil bredte sig på hans ansigt, da han nærmest i spøg sagde: “Husk, Bill, lad os ikke ødelægge dette her. Lad os holde det enkelt!” Jeg vendte mig om, ude af stand til at sige et ord. Det var sidste gang, jeg nogensinde så ham.*
> — AA BLIVER VOKSEN, S. 238

Efter flere års ædruelighed spørger jeg af og til mig selv, om det virkelig kan være så enkelt. Ved møderne ser jeg faktisk tidligere kynikere og skeptikere, der har fulgt AAvejen ud af helvede ved at inddele deres liv – uden alkohol – i 24-timers afsnit, hvor de efter bedste evne praktiserer nogle få principper. Og så ved jeg igen, at selv om det ikke altid er nemt, så virker det, hvis jeg bare holder det enkelt.
