# 14. JULI

**EN LIVGIVENDE KILDE**

> *Før i tiden var ydmyghed ensbetydende med, at man krybende var underlagt andres nåde og barmhjertighed. Nu begynder den i stedet at blive en nærende ingrediens, der kan give os sindsro.*
> — 12 TRIN OG 12 TRADITIONER, S. 83

Hvor ofte fokuserer jeg ikke på mine problemer og frustrationer? Når jeg har det godt, bliver disse problemer ubetydelige, og så fokuserer jeg ikke så meget på dem. Ville det ikke være bedre, hvis jeg kunne finde en nøgle, som kan åbne for den magi, jeg kender fra mine gode dage, så jeg kan bruge den, når jeg har det dårligt?Jeg har allerede løsningen! I stedet for at prøve at flygte fra smerten og ønske problemerne langt bort kan jeg bede om ydmyghed. Ydmyghed helbreder smerten. Ydmyghed får mig rent faktisk til at se bort fra mig selv. Ydmyghed, som er den styrke, jeg får af en magt større end mig selv, har jeg fået uden videre. Ydmyghed bringer balancen i mit liv tilbage. Gennem ydmyghed kan jeg glad acceptere mig selv som menneske.
