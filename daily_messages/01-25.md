# 25. JANUAR

**DET, VI HAR BRUG FOR, ER HINANDEN …**

> *AA siger i virkeligheden til alle, der drikker meget: “Du er medlem af AA, når du selv siger, at du er det … der er ikke nogen, der kan holde dig uden for fællesskabet.”*
> — 12 TRIN OG 12 TRADITIONER, S. 148

Når som helst jeg tænkte over 3. tradition (den eneste betingelse for at blive medlem af AA er et ønske om at holde op med at drikke), mente jeg i årevis, at den kun betød noget for nykommere. Den var deres garanti for, at ingen kunne udelukke dem fra AA. I dag føler jeg vedvarende taknemmelighed for den åndelige udvikling, som denne tradition har givet mig. Jeg opsøger ikke nogen, der tydeligvis er anderledes end mig selv. 3. tradition, der koncentrerer sig om den ene måde, hvorpå jeg ligner andre, var medvirkende til, at jeg lærte andre alkoholikere at kende og hjalp dem, ligesom de har hjulpet mig. Charlotte, der var ateist, viste mig en højere standard, hvad angår etik og ære. Clay, der tilhører en anden race, lærte mig tålmodighed. Winslow, der er homoseksuel, lærte mig ved sit eksempel ægte medfølelse. Unge Megan siger, at når hun ser mig til møderne med mine 30 ædru år, bliver hun også ved med at gå til møder. 3. tradition sikrede os, at vi fik det, vi havde brug for, nemlig hinanden.
