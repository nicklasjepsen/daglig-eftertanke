# 17. DECEMBER

**EN BELØNNING DER ER DYREBAR**

> *… arbejde med andre alkoholikere … Det virker, når alt andet slår fejl.*
> — ANONYME ALKOHOLIKERE, S. 99

Dit liv får ny mening, som der står i Store Bog. Dette løfte har hjulpet mig til at undgå navlebeskuelse og selvmedlidenhed. Jeg får en belønning, der er dyrebar for mig. Den får jeg for min indsats for at hjælpe andre, når jeg ser deres vækst i dette fantastiske program og ser, at deres livskvalitet bliver bedre. Selvransagelse er endnu en belønning i helbredelsesprocessen, ligesom sindsro, fred og tilfredshed er det. Mit liv får ny mening og energi ved at se andre være på rette vej og ved at dele glæderne på vejen med dem.
