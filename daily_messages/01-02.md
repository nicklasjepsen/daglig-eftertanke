# 2. JANUAR

**FUNDAMENTET FØRST**

> *Er ædruelighed alt, hvad vi kan forvente af en åndelig opvågnen? Nej, ædrueligheden er kun begyndelsen.*
> — SOM BILL SER PÅ DET, S. 8

At bruge AA-programmet i praksis er som at bygge et hus. Først skulle jeg støbe et solidt fundament, som huset skulle bygges på. Det var for mig det samme som at holde op med at drikke. Men det er nu temmelig ubekvemt at bo på en betonplade, ubeskyttet og udsat for varme og kulde, vind og vejr. Derfor byggede jeg et værelse oven på betonfundamentet ved at begynde at bruge programmet. Det første værelse var vakkelvornt, fordi jeg ikke var vant til arbejdet. Men som tiden gik, og jeg øvede mig i programmet, lærte jeg at bygge bedre værelser. Jo mere jeg øvede mig, og jo mere jeg byggede, desto mere komfortabelt og positivt blev det hjem, jeg nu har at bo i.
