# 3. MARTS

**AT OVERVINDE EGENVILJE**

> *Derfor mener vi, at vi i bund og grund selv er ude om det. Vores problemer opstår i os selv. Alkoholikeren er et ekstremt eksempel på egenvilje, der er løbet løbsk, selv om han i reglen ikke selv kan se det. Vi alkoholikere må først og fremmest se at slippe af med denne selviskhed. Det er vi nødt til, for ellers slår den os ihjel.*
> — ANONYME ALKOHOLIKERE, S. 75

I så mange år havde mit liv kun drejet sig om mig selv. Jeg var opslugt af selvet i alle former – selvoptagethed, selvmedlidenhed, selviskhed, og det stammede alt sammen fra stolthed. I dag har jeg gennem AA’s fællesskab fået den gave at kunne praktisere de 12 trin og traditioner i mit daglige liv, også i min gruppe og med min sponsor. Jeg har fået evnen til at lægge min stolthed til side i alle de situationer, der opstår i mit liv – hvis jeg vælger det.Jeg kunne ikke opleve sindsro og sund ædruelighed, før jeg ærligt kunne se på mig selv og forstå, at det var mig selv, der var problemet i mange situationer. Min sindsro afhang af, at jeg opgav mine forventninger og reagerede hensigtsmæssigt.
