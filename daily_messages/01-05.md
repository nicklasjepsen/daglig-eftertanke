# 5. JANUAR

**FULDSTÆNDIG ACCEPT**

> *Han kan ikke forestille sig et liv uden alkohol. En skønne dag vil han slet ikke kunne forestille sig at leve – hverken med eller uden alkohol. Så rammer ensomheden, og den rammer hårdt. Han er på selvmordets rand, og han ønsker bare, at det hele var overstået.*
> — ANONYME ALKOHOLIKERE, S. 155‑156

Kun en alkoholiker kan forstå den nøjagtige mening med en sådan udtalelse. Det dilemma, der holdt mig fast i aktiv alkoholisme, fyldte mig også med rædsel og forvirring: Hvis jeg ikke får noget at drikke, dør jeg. Og på den anden side: Hvis jeg fortsætter med at drikke, dør jeg. Begge tvangstanker skubbede mig nærmere mod bunden. Den bund gav mig en fuldstændig accept af min alkoholisme – helt uden forbehold overhovedet – en accept, som var ubetinget nødvendig for min helbredelse. Jeg havde aldrig stået overfor et så afgørende valg. Senere blev jeg klar over, at jeg var nødt til at tage det, hvis jeg ville leve det her program.
