# 21. JANUAR

**AT TJENE MIN BROR**

> *Medlemmet fører sig ikke frem over for nykommeren, men bibeholder en ånd af ydmyghed og forsigtighed.*
> — AA BLIVER VOKSEN, S. 305

Efterhånden som dagene går i AA, beder jeg til Gud om, at han vil lede mine tanker og de ord, jeg siger. Som fast deltager i arbejdet i fællesskabet har jeg muligheder for at dele. Derfor beder jeg ofte til Gud, om han vil våge over mine tanker og ord, så de kan være sande og ordentlige udtryk for vores program; at jeg endnu en gang må have fokus på hans vejledning; at han vil hjælpe mig til at være virkelig venlig og kærlig, hjælpsom og vejledende, og alligevel altid opfyldt af ydmyghed og fri for al arrogance.I dag kan det meget nemt ske, at jeg oplever ubehagelige holdninger eller ytringer. Det er en holdning, der er typisk for den alkoholiker, der stadig lider. Hvis dette skulle ske, vil jeg stoppe op et øjeblik og bede Gud gøre det muligt for mig at reagere med fatning, styrke og empati.
