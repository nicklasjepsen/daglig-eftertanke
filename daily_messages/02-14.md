# 14. FEBRUAR

**FORVENTNINGER KONTRA KRAV**

> *Slå det fast med syvtommersøm, at han kan komme sig uden at være afhængig af andre. Den eneste betingelse er, at han stoler på Gud og får orden i sit eget hus.*
> — ANONYME ALKOHOLIKERE, S. 107

Forventninger er tit et emne ved møderne. Det er ikke forkert af mig at forvente, at jeg gør fremskridt, får noget godt i dette liv, eller at andre behandler mig ordentligt. Der hvor jeg får problemer, er når forventningerne bliver til krav. Så opnår jeg ikke det, jeg vil, og situationerne udvikler sig i en retning, jeg ikke bryder mig om, fordi det somme tider sker, at folk svigter mig. Spørgsmålet er, hvad jeg skal gøre ved det? Svælge i selvmedlidenhed eller vrede, hævne mig og gøre en negativ situation værre? Eller skal jeg tro på, at Guds kraft vil velsigne det roderi, jeg befinder mig i? Skal jeg bede ham fortælle mig, hvad jeg skal lære af det? Giver jeg mig tid til at dele min tro og mine velsignelser med andre?
