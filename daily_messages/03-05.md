# 5. MARTS

**EN LIVSLANG OPGAVE**

> *Men hvordan “tager man det roligt” under de her omstændigheder? Det kunne jeg godt tænke mig at vide.*
> — 12 TRIN OG 12 TRADITIONER, S. 31

Jeg har aldrig været kendt for min tålmodighed. Hvor mange gange har jeg ikke spurgt, hvorfor jeg skulle vente, når jeg kunne få det hele med det samme? Da jeg så de 12 trin første gang, var jeg faktisk lige som et barn i en slikbutik. Jeg kunne ikke vente med at nå til 12. trin. Det var sikkert kun nogle få måneders arbejde – det troede jeg seriøst! Jeg indser nu, at det er noget, der varer hele livet, når man vil leve de 12 trin.
