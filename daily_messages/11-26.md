# 26. NOVEMBER

**RISIKOEN VED DET OFFENTLIGE SØGELYS**

> *Personer, der symboliserer gode formål og ideer, udfylder et dybt menneskeligt behov. Det stiller vi slet ikke spørgsmålstegn ved i AA. Men helt nøgternt er vi nødt til at se i øjnene, at det kan være farligt at være i det offentlige søgelys, især for os.*
> — 12 TRIN OG 12 TRADITIONER, S. 191

Som ædru alkoholiker må jeg gøre, hvad jeg kan, for at føre principperne i AA’s program ud i livet, og de bygger på ærlighed, sandhed og ydmyghed. Da jeg drak, prøvede jeg hele tiden på at være i rampelyset. Nu er jeg blevet bevidst om mine fejl og min tidligere mangel på integritet. Derfor ville det ikke være ærligt af mig at søge prestige, selv med det gode formål at fremme AA’s budskab om helbredelse. Er den offentlige omtale af AA-fællesskabet og de mirakler, det frembringer, ikke langt mere værd? Hvorfor ikke lade folk omkring os selv få øje på de forandringer, som AA har skabt i os, for det vil være en meget bedre anbefaling for fællesskabet, end jeg kunne give.
