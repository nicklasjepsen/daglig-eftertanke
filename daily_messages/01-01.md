# 1. JANUAR

**JEG ER ET MIRAKEL**

> *Omdrejningspunktet i vores liv i dag er den absolutte vished om, at vores skaber har taget bolig i vores hjerter og vores liv på en måde, som i sandhed er mirakuløs. Han er begyndt at udrette det for os, som vi aldrig kunne gøre for os selv.*
> — ANONYME ALKOHOLIKERE, S. 42

I dag er det virkelig en kendsgerning i mit liv og et sandt mirakel. Jeg har altid troet på Gud, men kunne ikke bruge denne tro, så det gav mening i mit liv. Takket være Anonyme Alkoholikere kan jeg i dag have tillid til Gud og stole på ham, sådan som jeg opfatter ham. Derfor er jeg ædru i dag. Jeg ville aldrig selv have fundet ud af at få tillid til Gud og stole på ham. Nu tror jeg på mirakler, fordi jeg selv er et af dem.
