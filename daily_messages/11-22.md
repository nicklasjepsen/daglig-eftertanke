# 22. NOVEMBER

**KUN TO SYNDER**

> *… der er kun to synder: At blande sig i andre menneskers liv og at ødelægge sit eget*
> — ANONYME ALKOHOLIKERE, 3. UDGAVE, S. 475

Lykken kan være lunefuld. Hvor ofte ligger der i mine bønner for andre mennesker skjulte bønner til fordel for mine egne planer? Hvor ofte er min søgen efter lykke et bump på vejen for et andet menneskes vækst eller endog for min egen? Når man søger vækst gennem ydmyghed og accept, kan der være noget, der virker alt andet end godt, sundt og livsvigtigt. Men når jeg tænker tilbage, kan jeg se, at smerte, kampe og modgang alt sammen i sidste instans har bidraget til sindsro gennem vækst i programmet.Jeg beder min højere magt hjælpe mig, så jeg ikke er skyld i, at et andet menneske ikke udvikler sig i dag – eller at jeg heller ikke selv gør det.
