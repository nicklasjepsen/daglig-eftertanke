# 22. MAJ

**FØRSTE TRIN**

> *Vi … (det første ord i 1. trin).*
> — 12 TRIN OG 12 TRADITIONER, S. 25

Jeg-jeg-jeg eller mig-mig-mig var det eneste, jeg overhovedet kunne tænke på, den gang jeg drak. Jeg var pinefuldt selvoptaget, syg i sjælen og åndeligt selvisk, og det bandt mig til flasken i mere end halvdelen af mit liv.Processen for at finde Gud og udføre hans vilje, én dag ad gangen, begyndte med det første ord i 1. trin: Vi. Der var kraft i at være mange; der var styrke og sikkerhed i at være mange, og for en alkoholiker som mig var der liv i at være mange. Hvis jeg havde forsøgt at komme mig ved egen kraft, ville jeg sandsynligvis være død. Med Gud og en anden alkoholiker har jeg et åndeligt formål med mit liv … jeg er blevet en kanal for Guds helbredende kærlighed.
