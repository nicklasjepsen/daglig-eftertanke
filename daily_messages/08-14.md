# 14. AUGUST

**AT REPARERE SKADEN**

> *Vi forsøger at skaffe os af med alt det, der har hobet sig op undervejs. Det er resultatet af, at vi har levet på egenviljen og selv har villet styre showet. Hvis vi mangler viljen til at gøre det, bliver vi ved med at bede om den, indtil den indfinder sig. Husk på, at vi fra begyndelsen var indstillet på at gå hele vejen for at besejre alkoholen.*
> — ANONYME ALKOHOLIKERE, S. 88

Det var ikke særlig svært for mig at lave en liste over de mennesker, jeg havde gjort fortræd. De var dukket op på min 4. trins-liste; mennesker jeg følte bitterhed imod, virkelig eller indbildt, og som jeg havde såret, når jeg hævnede mig. Hvad andre med fuld ret har gjort mod mig er ikke vigtigt for min vej mod helbredelse, og de skal ikke gøre det godt igen over for mig. Det der er vigtigt i mit forhold til Gud er, at jeg står over for ham, vel vidende, at jeg har gjort mit bedste for at udbedre den skade, jeg har forvoldt.
