# 17. JULI

**OVERGIVELSE OG SELVRANSAGELSE**

> *Min stabilitet opstod af ønsket om at give, ikke at kræve ind. På denne måde tror jeg, det kan lykkes at opnå følelsesmæssig ædruelighed. Hvis vi kigger på alt det, der er galt, småt som stort, vil vi finde en usund afhængighed ved roden af det, og de usunde krav, der følger med. Lad os, med Guds hjælp, lægge disse invaliderende krav over til ham, hver gang de opstår. Så kan vi få frihed til at leve og elske, og så er vi måske, ved at bruge 12. trin, i stand til at give os selv og andre følelsesmæssig ædruelighed.*
> — LANGUAGE OF THE HEART, S. 238

Mange års afhængighed af alkohol som stemningsændrende stof fratog mig evnen til at have følelsesmæssig kontakt til mine medmennesker. Jeg troede, at jeg var nødt til at have nok i mig selv, kun at stole på mig selv og kun at motivere mig selv i en verden af upålidelige mennesker. Til sidst mistede jeg min selvrespekt og stod tilbage med min afhængighed, uden evnen til at stole på mig selv eller til at tro på noget som helst. Når jeg delte med nykommere, hjalp overgivelse og selvransagelse mig til at bede ydmygt om hjælp.
