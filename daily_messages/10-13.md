# 13. OKTOBER

**UTRÆTTELIG SELVRANSAGELSE**

> *Bliv ved med at være på vagt overfor egoisme, uærlighed, vrede og frygt. Når de popper op, beder vi straks Gud fjerne dem. Vi taler øjeblikkeligt med et andet menneske om dem og gør hurtigt skaden god igen, hvis vi har gjort nogen fortræd. Så vender vi beslutsomt tankerne mod nogen, vi kan hjælpe.*
> — ANONYME ALKOHOLIKERE, S. 95

For de fleste mennesker er det svært at indrømme, at de tænker eller handler forkert, men for en alkoholiker som mig, der er ved at komme sig, er det svært på grund af min tendens til egoisme, frygt og stolthed. Den frihed, som AA-programmet tilbyder mig, bliver rigere, når jeg gennem utrættelig selvransagelse indrømmer, erkender og accepterer mit ansvar for mine egne fejl. Da er det muligt for mig at vokse, hen mod en dybere og bedre forståelse af begrebet ydmyghed. Min villighed til at indrømme det, når fejlen er min, fremmer min udvikling og hjælper mig til at blive mere forstående og hjælpsom over for andre mennesker.
