# 23. OKTOBER

**DET VI ER BEDST TIL**

> *“Skomager, bliv ved din læst.” Det er bedre at gøre én ting virkelig godt end mange ting dårligt. Det er hovedbudskabet i denne tradition, og vores organisation samles om den i enighed. Selve vores fællesskabs eksistens afhænger af bevarelsen af dette princip.*
> — 12 TRIN OG 12 TRADITIONER, S. 159

AA’s overlevelse afhænger af enhed. Hvad ville der ske, hvis en gruppe besluttede at agere arbejdsformidling, behandlingscenter eller socialkontor? For megen specialisering fører til ingen specialisering; indsatsen ville blive sløset væk og til sidst løbe ud i sandet. Mine kvalifikationer består i at kunne dele mine lidelser og min måde at komme mig på med nykommeren. Jeg sikrer mig ædruelighedens fantastiske gave ved at handle i overensstemmelse med AA’s primære formål, så jeg har et enormt ansvar. Millioner af alkoholikeres liv er knyttet tæt til min evne til at bringe budskabet videre til alkoholikeren, der stadig lider.
