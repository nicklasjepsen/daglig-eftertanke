# 12. JUNI

**FÆLLESSKAB**

> *Det, de fleste af os har lidt mest under, er vores forkvaklede forhold til familien, vennerne og samfundet. I disse tilfælde har vi været særligt tåbelige og stædige. Det vigtigste faktum, som vi ikke er i stand til at gennemskue, er, at vi er totalt ude af stand til at indgå i en ægte relation med et andet menneske.*
> — 12 TRIN OG 12 TRADITIONER, S. 60

Gælder disse ord mig? Er jeg stadig ude af stand til at opnå en ægte relation til et andet menneske? Hvilket forfærdeligt handicap det ville være for mig at tage med mig ind i mit ædru liv! Nu da jeg er blevet ædru, vil jeg meditere og bede for at finde ud af, hvordan jeg kan blive en ven og ægtefælle, man kan stole på.
