# 24. MARTS

**AKTIV, IKKE PASSIV**

> *Det forventes, at mennesket tænker – og handler. Det blev ikke skabt i Guds billede for at fremstå som marionet.*
> — SOM BILL SER PÅ DET, S. 55

Før jeg kom i AA, skete det tit, at jeg ikke tænkte selv og derfor reagerede på mennesker og situationer. Og hvis jeg ikke reagerede, handlede jeg rent mekanisk. Efter at jeg var begyndt i AA, søgte jeg daglig vejledning hos en magt større end mig selv, og jeg lærte at lytte efter den vejledning. Derefter begyndte jeg at tage beslutninger og handle efter dem i stedet for at reagere på dem. Det har givet konstruktive resultater. Nu lader jeg ikke længere andre mennesker træffe beslutninger for mig og bagefter bebrejde mig det.I dag – og hver dag – er mit liv værd at dele om, især med mine med-alkoholikere. Mit hjerte er fuldt af taknemmelighed og et ønske om, at Guds vilje må ske igennem mig. Hvis jeg ikke gør noget som helst til en religion, heller ikke AA, kan jeg være en slags forbindelse til Guds vilje.
