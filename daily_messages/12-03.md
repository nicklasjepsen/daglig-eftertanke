# 3. DECEMBER

**I ALT, HVAD VI GJORDE**

> *… forsøgte vi at bringe dette budskab videre til alkoholikere og at efterleve disse principper i alt, hvad vi gjorde.*
> — 12 TRIN OG 12 TRADITIONER, S. 117

Jeg synes, at det er nemt at bringe budskabet videre til andre alkoholikere, fordi det hjælper mig til at holde mig ædru og giver mig en følelse af at have det godt omkring min helbredelse. Det svære er at praktisere disse principper i alt, hvad jeg foretager mig. Det er vigtigt, at jeg deler det gode, jeg får i AA, særligt med dem derhjemme. Fortjener min familie ikke den samme tålmodighed, tolerance og forståelse, som jeg uden videre giver alkoholikeren? Når dagen er slut, forsøger jeg at spørge mig selv: Havde jeg en mulighed for at være en god ven i dag, og forpassede jeg den? Havde jeg en mulighed for at håndtere en ubehagelig situation, og krøb jeg udenom? Havde jeg en mulighed for at sige undskyld, og nægtede jeg det?Ligesom jeg hver dag beder Gud om hjælp til at håndtere min alkoholisme, beder jeg også om hjælp til, at min helbredelse kan omfatte alle situationer og alle mennesker.
