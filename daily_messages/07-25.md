# 25. JULI

**DE, DER STADIG LIDER**

> *Hvis vi forsømmer dem der stadig lider, er det med overhængende fare for vores eget liv og vores sunde fornuft.*
> — 12 TRIN OG 12 TRADITIONER, S. 160

Jeg kender den lidelse, det er, at være tvunget til at drikke for at få mine nerver og min angst i ro. Jeg kender også den smerte, det er at være ædru på knoerne. I dag glemmer jeg ikke den ukendte, der lider tilbagetrukket og i stilhed, og som skjuler sig i den desperate lettelse, drikkeriet giver. Jeg beder min højere magt om at give mig vejledning og mod til at være villig til at være hans redskab. Der igennem kan jeg vise medfølelse og udføre uselviske handlinger. Jeg beder fortsat om, at gruppen vil give mig styrke til at gøre for andre, hvad jeg ikke kan gøre alene.
