# 27. DECEMBER

**AT LØSE PROBLEMER**

> *Det var lige så vigtigt at opdage, at åndelige principper ville løse alle mine problemer.*
> — ANONYME ALKOHOLIKERE, S. 57

Under helbredelsesprocessen, som den er beskrevet i Store Bog, har jeg fundet ud af, at de anvisninger, der virker på min alkoholisme, også virker på så meget andet. Når jeg bliver vred eller frustreret, betragter jeg det som et udslag af den alkoholisme, der er mit egentlige problem. Efterhånden som jeg kommer gennem trinene, er mit problem som regel løst, længe før jeg når til det 12. “forslag”. De problemer, der er tilbage, forsvinder, når jeg gør noget for at bringe budskabet videre. Disse principper løser virkelig mine problemer! Jeg er ikke stødt på nogen undtagelse, og jeg har fået en livsstil, som gør mig tilfreds og brugbar.
