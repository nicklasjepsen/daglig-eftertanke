# 31. AUGUST

**ET ENESTÅENDE PROGRAM**

> *Anonyme Alkoholikere får aldrig en professionel sektion. Vi har opnået en vis forståelse for den gamle talemåde: “I har fået det for intet, – I skal give det videre for intet”. Vi har opdaget, at når det kommer til professionalisme, kan man ikke blande penge og åndelighed sammen.*
> — 12 TRIN OG 12 TRADITIONER, S. 176

Jeg er overbevist om, at Anonyme Alkoholikere skiller sig ud med hensyn til behandling af alkoholisme, fordi det udelukkende er baseret på det princip, at den ene alkoholiker deler erfaring med den anden. Det er det, der gør programmet enestående. Da jeg besluttede, at jeg ønskede at være ædru, ringede jeg til en kvinde, som jeg vidste var ædru medlem af AA, og hun fortalte mig om Anonyme Alkoholikeres budskab. Hun fik ikke noget for sin ulejlighed, men blev snarere belønnet, ved at hun selv forblev ædru endnu en dag. I dag ville jeg heller aldrig forlange anden betaling end endnu en dag fri for alkohol, så hvad det angår, bliver jeg rigeligt belønnet for mine anstrengelser.
