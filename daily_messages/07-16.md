# 16. JULI

**EN GRAD AF YDMYGHED**

> *I hvert eneste tilfælde havde smerten været prisen for at få adgang til et nyt liv. Men indgangsbilletten til dette nye liv gav os adgang til mere, end vi forventede. Den gav os en grad af ydmyghed, som vi hurtigt opdagede kunne fjerne vores smerte.*
> — 12 TRIN OG 12 TRADITIONER, S. 84

Det var smertefuldt at holde op med at forsøge at styre mit liv, på trods af, at det alligevel aldrig lykkedes for mig. Når tilværelsen blev for hård, drak jeg for at flygte. Jeg accepterer livet på livets betingelser gennem den ydmyghed, jeg oplever, når jeg overlader min vilje og mit liv til Gud, sådan som jeg opfatter ham. Når mit liv er i Guds hænder, er angst, usikkerhed og vrede ikke længere mit svar på de sider af tilværelsen, som jeg helst ville undgå. Smerten ved at gennemleve disse ting bliver lindret ved erkendelsen af, at jeg har fået åndelig styrke til at overleve.
