# 2. MAJ

**AT KASTE LYS OVER DEN MØRKE FORTID**

> *Hold fast ved den tanke, at den mørke fortid er det største aktiv, du ejer, når det ligger i Guds hænder. Det er nøglen til livet og glæden for andre. Du kan bruge den til at afværge død og elendighed for dem.*
> — ANONYME ALKOHOLIKERE, S. 131

Min fortid er ikke længere en selvbiografi. Den er en opslagsbog, der kan tages ned, åbnes og deles med andre. Når jeg i dag arbejder med programmet, sker der noget fantastisk. For selv om denne dag måske er mørk – og det er der nogle dage, der er – så vil stjernerne lyse endnu klarere bagefter. Jeg kan bevidne, at de virkelig lyser, og det får jeg brug for, når jeg kommer så langt. Til den tid er hele min fortid en integreret del af mig, fordi den er nøglen og ikke låsen.
