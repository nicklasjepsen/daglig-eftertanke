# 26. SEPTEMBER

**VORES BØRN**

> *Alkoholikeren vil måske få problemer med at reetablere et kærligt forhold til sine børn … med tiden opdager de, at han er et nyt menneske, og så viser de ham det på deres egen måde … Så går udviklingen hurtigt. Sådanne genforeninger giver ofte smukke resultater.*
> — ANONYME ALKOHOLIKERE, S. 140

Mens jeg var på vej til at komme mig, fik jeg en gave, som ikke kan købes for penge. Det var et kort fra min søn på universitetet, og der stod: “Kære far, du kan ikke forestille dig, hvor glad jeg er for, at alt er i orden. Til lykke med fødselsdagen. Jeg elsker dig”. Min søn havde før fortalt, at han elskede mig. Det var i den forrige juleferie, at han grædende sagde: “Far, jeg elsker dig! Kan du da ikke se, hvad du gør imod dig selv?” Det kunne jeg ikke. Jeg havde grædt og været ved at kvæles i sindsbevægelse, men denne gang, hvor jeg fik min søns kort, var det glædestårer og ikke ren desperation.
