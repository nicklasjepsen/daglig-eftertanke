# 1. NOVEMBER

**JEG KAN IKKE ÆNDRE VINDENS RETNING**

> *Det er fristende at springe let hen over det åndelige handlingsprogram og hvile på laurbærrene, men alkohol er en listig fjende, og vi stiler lige lukt mod problemer, hvis vi gør det.*
> — ANONYME ALKOHOLIKERE, S. 96

Min første sponsor fortalte mig, at man kunne sige to ting om bøn og meditation: For det første skulle jeg begynde, og for det andet skulle jeg blive ved. Da jeg kom til AA, lå mit åndelige liv i ruiner; hvis jeg overhovedet tænkte på Gud, var det kun for at henvende mig til ham, når min egenrådighed ikke magtede en opgave, eller når overvældende frygt havde undergravet mit ego.I dag er jeg taknemmelig for et nyt liv, hvor mine bønner bliver brugt til at sige tak. Når jeg beder, lytter jeg mere, end jeg taler. I dag ved jeg, at selv om jeg ikke kan ændre vindens retning, kan jeg sætte mit sejl efter den. Jeg kan se forskellen mellem overtro og åndelighed. Jeg ved, at der er en fin måde at have ret på og mange måder at have uret.
