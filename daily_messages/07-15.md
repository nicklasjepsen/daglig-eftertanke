# 15. JULI

**HOVMOD**

> *I tusinder af år har vi krævet mere sikkerhed, prestige og erotik, end der tilkom os. Når vi lykkedes med det, drak vi for at drømme endnu større drømme. Når vi var selv det mindste frustrerede, drak vi for at glemme. Der var aldrig nok af det, vi troede, at vi ønskede os.*
> — 12 TRIN OG 12 TRADITIONER, S. 80

Gang på gang nærmede jeg mig 7. trin, kun for at miste gejsten og gå i stå. Der manglede noget, og effekten udeblev. Hvad var det, jeg havde overset? Det var et enkelt ord, som jeg nok havde læst, men ignoreret. Det var grundlaget for trinene, i virkeligheden for hele AA-programmet – ordet er ydmyghed.Jeg vidste godt, hvad mine defekter indebar. Jeg havde nemt ved at blive vred, jeg havde for meget selvmedlidenhed, og jeg tænkte: Hvorfor lige mig? Så slog det mig: Hovmod står for fald, og jeg udryddede hovmod fra mit liv.
