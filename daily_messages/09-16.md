# 16. SEPTEMBER

**VI STÅR – ELLER FALDER – SAMMEN**

> *Vi har derfor som intet andet fællesskab til hver en tid brug for effektivitet og enhed. Vi alkoholikere ved, at vi er nødt til at samarbejde og holde sammen: Uden fællesskabet vil de fleste af os dø.*
> — ANONYME ALKOHOLIKERE, S. 518

Ligesom der er en grund til, at AA’s 12 trin er skrevet i en bestemt rækkefølge, gælder det også de 12 traditioner. 1. trin og 1. tradition prøver at give mig ydmyghed nok til at give mig en chance for at overleve. Sammen udgør de det fundament, som de øvrige trin og traditioner er bygget på. Det er en proces, hvor mit ego mindskes, og hvor jeg får mulighed for at vokse som menneske gennem trinene, Ved hjælp af traditionerne bliver jeg et aktivt medlem af en gruppe. Gennem helhjertet accept af 1. tradition bliver jeg i stand til at tilsidesætte personlige ambitioner, frygt og vrede, når de er i modstrid med det fælles bedste. På denne måde kan jeg arbejde sammen med andre for vores fælles overlevelse. Uden 1. tradition har jeg ikke mange muligheder for at bevare den enhed, der kræves for at arbejde effektivt sammen med andre. Jeg har desuden udsigt til at miste de øvrige traditioner, fællesskabet og mit liv.
