# 28. JANUAR

**FORTIDENS SKATTE**

> *Det, der giver vores liv mening, er lige netop at vise andre, der har det svært, hvordan vi selv fik hjælp. Hold fast ved den tanke, at den mørke fortid er det største aktiv, når det ligger i Guds hænder. Det er nøglen til livet og glæden for andre. Du kan bruge den til at afværge død og elendighed for dem.*
> — ANONYME ALKOHOLIKERE, S. 131

Hvilken gave er det ikke for mig at blive klar over, at alle de tilsyneladende unyttige år ikke er spildt. De mest nedværdigende og ydmygende oplevelser viser sig at være de mest brugbare redskaber til at hjælpe andre til at komme sig. Jeg kender skammens og fortvivlelsens afgrunde, og derfor kan jeg vise medfølelse og række andre en kærlig hånd. Jeg ved, at Gud er med mig.
