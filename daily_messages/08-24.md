# 24. AUGUST

**ET MIRAKEL, DER VIRKER**

> *Det er måske muligt at finde forklaringer på åndelige oplevelser som*
> — SOM BILL SER PÅ DET, S. 313

På et åbent AA-møde havde jeg en stærk åndelig oplevelse, som fik mig til at udbryde: “Jeg er alkoholiker!” Siden den dag har jeg ikke drukket noget. Jeg kan gentage de ord, jeg hørte lige før min indrømmelse, og fortælle, hvordan disse ord påvirkede mig; men hvorfor det skete ved jeg ikke. Jeg tror på, at en magt, der er større end mig selv, valgte, at jeg skulle genvinde helbredet, og alligevel ved jeg ikke hvorfor. Jeg prøver på at lade være med at bekymre mig eller spekulere over det, jeg endnu ikke ved. I stedet har jeg tillid til, at jeg vil blive ledt kærligt frem mod en dyb og moden åndelighed, hvis jeg fortsætter med at arbejde med trinene, praktisere AA-principperne i mit liv og dele min historie. Til den tid er der mere, der bliver åbenbaret for mig. I øjeblikket føler jeg det som en gave at stole på Gud, arbejde med trinene og hjælpe andre mennesker.
