# 2. JULI

**KERNEN I SAND ÆDRUELIGHED**

> *Vi mener ikke, at man behøver have besvær med åndeligheden i programmet. Villighed, ærlighed og et åbent sind er de væsentligste forudsætninger for at komme sig. Men de er også uundværlige.*
> — ANONYME ALKOHOLIKERE, S. 525

Er jeg ærlig nok til at acceptere mig selv, som jeg er, og lade mig være den, jeg lader andre se? Er jeg villig nok til at gøre hvad som helst, der skal til, for at forblive ædru? Er jeg fordomsfri nok til at høre det, jeg bør høre, at tænke og føle det, jeg er nødt til? Hvis jeg kan svare ja til disse spørgsmål, ved jeg nok om åndeligheden i programmet til at holde mig ædru. Mens jeg fortsætter mit arbejde med de 12 trin, er jeg på vej mod kernen i sand ædruelighed: sindsroen omkring mig selv, omkring andre og omkring Gud, som jeg opfatter ham.
