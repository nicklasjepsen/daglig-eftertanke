# 17. OKTOBER

**EN DAGLIG JUSTERING**

> *Vi skal bringe visionen om Guds vilje ind i alt, hvad vi foretager os hver eneste dag.*
> — ANONYME ALKOHOLIKERE, S. 96

Hvordan holder jeg mig åndeligt i form? For mig er det ganske enkelt: Jeg beder dagligt min højere magt om at give mig ædruelighedens gave i dag. Jeg har talt med mange alkoholikere, som er begyndt at drikke igen, og jeg spørger dem altid, om de bad om ædruelighed den dag, de tog den første. Ingen af dem svarede bekræftende. Når jeg praktiserer 10. trin og hver dag forsøger at holde orden i mit eget hus, ved jeg, at hvis jeg beder om en daglig udsættelse, så får jeg den.
