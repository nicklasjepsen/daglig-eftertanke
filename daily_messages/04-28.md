# 28. APRIL

**TO STORARTEDE BEGREBER**

> *Alle fremskridt i AA kan sammenfattes i to enkle ord: ydmyghed og ansvarlighed. Hele*
> — SOM BILL SER PÅ DET, S. 271

For mig består ydmyghed i at anerkende og respektere andres synspunkter, resultater og rettigheder og at acceptere, at jeg kan tage fejl. At praktisere AA’s principper i alt, hvad jeg foretager mig, hjælper mig til at være ansvarlig. Når jeg overholder disse retningslinjer, får jeg tiltro til 4. tradition – og til alle fællesskabets øvrige traditioner. AA har udviklet en livsfilosofi, der består af fornuftige bevæggrunde, og som er rig på yderst relevante principper og etiske værdier. Det er et livssyn, der også kan gælde for andre end den alkoholiske del af befolkningen. For at overholde disse retningslinjer behøver jeg blot at bede og interessere mig for mine medmennesker, som om de var mine brødre.
