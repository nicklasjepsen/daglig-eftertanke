# 30. DECEMBER

**ANONYMITET**

> *Anonymitet er det åndelige grundlag for alle vores traditioner, der til stadighed minder os om, at principper går forud for personer.*
> — 12 TRIN OG 12 TRADITIONER, S. 18

Tidligt i min ædruelighed blev 12. tradition vigtig for mig, og sammen med de 12 trin er den fortsat nødvendig for min helbredelse. Efter, at jeg kom ind i fællesskabet, blev jeg klar over, at jeg havde problemer med min personlighed, så da jeg første gang hørte traditionens budskab, stod det helt klart for mig: der findes en direkte vej til at se min alkoholisme og dens medfølgende vrede, selvforsvar og angreb i øjnene sammen med andre. 12. tradition kunne få et opblæst ego ned på jorden igen – den tog toppen af min vrede og gav mig mulighed for at gøre brug af principperne i programmet. Alle trinene og denne særlige tradition har vejledt mig gennem årtiers vedvarende ædruelighed. Jeg er meget taknemmelig over for dem, der var der, da jeg havde brug for dem.
