# 12. SEPTEMBER

**JEG ER ANSVARLIG**

> *For det åndelige grundlag i 9. trin er at eje villigheden til at tage de fulde konsekvenser af vores handlinger i fortiden, og på samme tid at tage ansvaret for andres velbefindende.*
> — 12 TRIN OG 12 TRADITIONER, S. 97

På min vej mod helbredelse og ved hjælp af AA går det op for mig, at det, jeg frygter mest, er min frihed. Det stammer fra min tilbøjelighed til at undgå at tage ansvar for noget som helst: Jeg benægter, jeg ignorerer, jeg beskylder, jeg viger udenom. Så en skønne dag ser jeg, indrømmer jeg, accepterer jeg. Den frihed, helbredelse og bedring, jeg oplever, består netop i at se, indrømme og acceptere. Jeg lærer at sige: Ja, jeg er ansvarlig. Når jeg ærligt og oprigtigt kan sige disse ord, så er jeg fri.
