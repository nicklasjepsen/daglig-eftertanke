# 24. NOVEMBER

**AT SØGE OVERALT**

> *Troende mennesker kan sagtens have noget, vi kan bruge. Benyt dig af det, de tilbyder.*
> — ANONYME ALKOHOLIKERE, S. 98

Jeg påstår ikke, at jeg har alle svarene på åndelige spørgsmål, lige så lidt som jeg gør krav på at vide alt om alkoholisme. Der er andre, som også er optaget af åndelig søgen. Hvis jeg er åben overfor, hvad andre mennesker har at sige, har jeg meget at vinde. Min ædruelighed bliver stærkt beriget, og jeg får mere ud af at praktisere 11. trin, når jeg bruger litteraturen og levereglerne i min jødiskkristne tradition samt ressourcerne fra andre religioner. På den måde får jeg støtte fra mange kilder til at lade den første stå.
