# 6. SEPTEMBER

**AT FJERNE TRUSLER MOD ÆDRUELIGHEDEN**

> *… undtagen hvor dette ville skade dem eller andre*
> — ANONYME ALKOHOLIKERE, S. 72

9. trin giver mig igen en følelse af at høre til, ikke blot til menneskeheden som sådan, men også i dagligdagen. For det første får trinet mig til at forlade sikkerheden i AA, så jeg kan være sammen med folk, der ikke er AA’ere og på deres betingelser – ikke mine. Det er en skræmmende, men nødvendig handling, hvis jeg skal tilbage til livet. For det andet gør 9. trin det muligt for mig at fjerne trusler mod min ædruelighed ved at genskabe ødelagte relationer fra fortiden. 9. trin viser vejen mod en ædruelighed med mere sindsro ved at lade mig fjerne fortidens vraggods, så det ikke ødelægger det for mig.
