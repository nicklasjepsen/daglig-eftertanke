# 12. DECEMBER

**EN FÆLLES LØSNING**

> *Den fantastiske virkelighed for os alle sammen er, at vi har opdaget, at der findes en fælles løsning. Vi har fundet en vej, som vi helt og holdent kan enes om, og hvor vi kan være sammen i kammeratlig og harmonisk handling. Dét er den store nyhed, som denne bog bringer til dem, der lider af alkoholisme.*
> — ANONYME ALKOHOLIKERE, S. 35

Det mest omfattende tolvtetrinsarbejde var udgivelsen af Anonyme Alkoholikere, også kaldet Store Bog. Når det drejer sig om at bringe budskabet videre, er der ikke mange, der kan måle sig med denne bog. Min tanke er at overvinde mig selv og simpelthen gøre mit bedste. Jeg kan stadig lave tolvtetrinsarbejde, selv om jeg ikke er blevet bedt om at være sponsor, og min telefon sjældent ringer. Jeg bliver en del af den kammeratlige og harmoniske handling. Jeg kommer til møderne i god tid for at hilse på de andre, hjælpe med at dække bord og for at dele min erfaring, styrke og håb. Jeg gør også mit bedste i servicearbejdet. Min højere magt viser mig nøjagtigt, hvad jeg skal gøre undervejs i min helbredelse, og hvis jeg lytter, vil min villighed føre til, at tolvtetrinsarbejdet kommer helt af sig selv.
