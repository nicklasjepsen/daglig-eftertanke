# 20. MARTS

**KÆRLIGHED OG TOLERANCE**

> *Vores kodeord er kærlighed og tolerance.*
> — ANONYME ALKOHOLIKERE, S. 95

Jeg har opdaget, at jeg er nødt til at tilgive andre mennesker i alle situationer for at fastholde en ægte åndelig fremgang. Det er måske ikke indlysende for mig til at begynde med, at det er af afgørende betydning at tilgive, men jeg har læst, at alle de store åndelige ledere anser det for at være meget vigtigt.Jeg er nødt til at tilgive den fortræd, andre mennesker har forvoldt mig. Det er ikke nok at sige det eller gøre det, fordi høfligheden kræver det. Det skal komme fra hjertet. Jeg gør det ikke for deres skyld, men for min egen. Min sjæl bliver fordærvet af krænkelse, vrede eller ønsket om at se et andet menneske straffet. Det er den slags tanker, der lænker mine trængsler til mig. De binder mig til andre udfordringer, der ikke har noget at gøre med mit oprindelige problem.
