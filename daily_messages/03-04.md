# 4. MARTS

**AT LUGE HAVEN**

> *Kernen i al vækst er villighed til forandring til det bedre og derefter en usvækket villighed til at tage det ansvar, der følger med.*
> — SOM BILL SER PÅ DET, S. 115

Da jeg nåede 3. trin, var jeg blevet befriet fra min afhængighed af alkohol; men bitter erfaring har vist mig, at fortsat ædruelighed kræver en fortsat indsats.Af og til holder jeg en pause for at se grundigt på min udvikling. Hver gang, jeg kigger, er et større stykke af haven blevet luget; men hver gang finder jeg også nyt ukrudt, hvor jeg troede, jeg havde været for sidste gang med mit lugejern. Når jeg går tilbage for at fjerne det nye ukrudt (det er nemmere, når det er småt), stopper jeg et øjeblik for at glæde mig over, hvor flotte grøntsagerne og blomsterne er, og så bliver mine anstrengelser belønnet. Min ædruelighed vokser og bærer frugt.
