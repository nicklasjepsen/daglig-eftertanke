# 11. DECEMBER

**ÆGTE YDMYGHED**

> *… at vi må praktisere ægte ydmyghed. Formålet er, at den store gave, vi har modtaget, aldrig må ødelægge os, og at vi altid må leve i taknemmelig ihukommelse af ham, der vogter over os alle.*
> — 12 TRIN OG 12 TRADITIONER, S. 202

Erfaringen har lært mig, at min alkoholiske personlighed har en tendens hen imod det vidtløftige. Selv om jeg tilsyneladende har de bedste hensigter, kan jeg komme ud på diverse sidespor og begynder at fremme mine egne projekter. Mit ego tager føringen, og så glemmer jeg mit egentlige formål. Jeg kan endda finde på at tage æren for de ting, som Gud gør for mig. Den slags storhedsvanvid er farlig for min ædruelighed og kunne gøre stor skade for AA som helhed.12. tradition er mit værn mod dette og hjælper til at holde mig ydmyg. Jeg indser, at jeg ikke kan prale med mine bedrifter, hverken som enkeltperson eller som medlem af fællesskabet, og at Gud gør for os, hvad vi ikke kunne gøre for os selv.
