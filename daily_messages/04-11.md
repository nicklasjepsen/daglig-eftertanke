# 11. APRIL

**AT HOLDE OP MED AT GIVE ANDRE SKYLDEN**

> *Ofte tog det os lang tid at indse, i hvor høj grad de uberegnelige følelser gjorde os til ofre. Vi kunne hurtigt se dem hos andre, men der gik lang tid, før vi så dem hos os selv. Først og fremmest var vi nødt til at indrømme, at vi havde mange af disse defekter, også selv om disse afsløringer var smertelige og ydmygende. Vi måtte holde op med at skyde skylden på andre i både ord og tanke.*
> — 12 TRIN OG 12 TRADITIONER, S. 54

Da jeg tog 4. trin efter Store Bogs retningslinjer, lagde jeg mærke til, at min liste over dem, jeg bar nag til, var fyldt med fordomme og beskyldninger mod andre, fordi jeg ikke havde evnet at få succes og at leve op til mit eget potentiale. Jeg opdagede også, at jeg følte mig anderledes, fordi jeg var sort. Efterhånden som jeg fortsatte med 4. trin, opdagede jeg, at jeg altid havde drukket for at slippe for disse følelser. Det var først, da jeg blev ædru og arbejdede med min selvransagelse, at jeg ikke længere kunne give andre skylden.
