# 12. FEBRUAR

**RODEN TIL VORES PROBLEMER**

> *Det er selviskhed – selvcentrering! Efter vores opfattelse er det roden til vores problemer.*
> — ANONYME ALKOHOLIKERE, S. 74

For mig var det en åbenbaring af de helt store, at såvel verden som alle dens beboere kan klare sig udmærket med eller uden mig. Hvor er det en lettelse at vide, at mennesker vil klare sig og opgaver blive løst uden min kontrol og ledelse. Jeg mangler ord til at beskrive, hvor vidunderligt det er at få en tro på, at en magt større end mig selv eksisterer uafhængigt af mig. Jeg tror på, at den følelse af distance, jeg oplever mellem Gud og mig, vil forsvinde en dag. Indtil da har jeg troen som et adgangskort til min inderste kerne.
