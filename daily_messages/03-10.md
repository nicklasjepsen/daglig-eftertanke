# 10. MARTS

**I DAG HAR JEG ET VALG**

> *… men vi opdager hver eneste gang, at vi har taget nogle egoistiske beslutninger på et eller andet tidspunkt. De beslutninger gjorde os senere åbne for slag.*
> — ANONYME ALKOHOLIKERE, S. 75

Med erkendelsen og accepten af, at jeg selv havde været medvirkende til at forme mit liv, skete der en dramatisk ændring i mit syn på livet. Det var her, AA’s program begyndte at virke. Før havde jeg altid lagt skylden for min situation over på Gud eller andre mennesker. Jeg følte aldrig, at jeg havde et valg, så jeg kunne ændre mit liv. Mine beslutninger havde været baseret på frygt, stolthed eller egoisme. Resultatet blev, at disse beslutninger førte mig hen mod selvødelæggelsen. I dag forsøger jeg at lade Gud lede mig ad fornuftens vej. Jeg er ansvarlig for mine handlinger – eller min passivitet – uanset konsekvenserne.
